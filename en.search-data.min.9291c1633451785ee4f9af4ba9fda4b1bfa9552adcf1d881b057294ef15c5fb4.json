[{"id":0,"href":"/five/docs/kategorijas/partika/","title":"Pārtika","section":"Tēmas","content":"Par tēmu\r#\r\rApraksti\r#\r\rPiemēri\r#\r\r"},{"id":1,"href":"/five/docs/kategorijas/","title":"Tēmas","section":"Docs","content":"\r\rPārtika\r\r\rLauki - Pilsētas\r\r\rDigitalizācija\r\r\r4 pušu sadarbība\r\r\r"},{"id":2,"href":"/five/docs/autori/","title":"Autori","section":"Docs","content":"Rokasgrāmatas autoru kolektīvu veido Baltic Studies Centre pētnieki:\n\r\rAnda Ādamsone-Fiskoviča\r\r\rEmīls Ķīlis\r\r\rLinda Cīrule\r\r\rMarija Stefānija Skudra\r\r\rMiķelis Grīviņš\r\r\rSandra Šūmane\r\r\rTālis Tisenkopfs\r\r\r"},{"id":3,"href":"/five/docs/kategorijas/lauki-pilseta/","title":"Lauki - Pilsētas","section":"Tēmas","content":"Par tēmu\r#\r\rApraksti\r#\r\rPiemēri\r#\r\r"},{"id":4,"href":"/five/docs/kategorijas/digitalizacija/","title":"Digitalizācija","section":"Tēmas","content":"Par tēmu\r#\r\rApraksti\r#\r\rPiemēri\r#\r\r"},{"id":5,"href":"/five/docs/kategorijas/sadarbiba/","title":"4 pušu sadarbība","section":"Tēmas","content":"Par tēmu\r#\r\rApraksti\r#\r\rPiemēri\r#\r\r"},{"id":6,"href":"/five/docs/chapters/1/","title":"Vietējās pārtikas zīmološana","section":"Saturs","content":"Vietējās pārtikas zīmološana\r#\r\rKonteksts\r#\r\rPieaugot sabiedrības apziņai par pārtikas ražošanas, izplatīšanas un patēriņa sociālo, vides un ekonomisko ietekmi, palielinās interese par vietējo pārtiku. Tā tiek uzlūkota kā ilgtspējīgāka alternatīva industriāli ražotai un konvencionālajās pārtikas ķēdēs izplatītai pārtikai. Patērētāju vidū pieaug pieprasījums pēc vietējās pārtikas. Piedāvājuma pusē veidojas jauni vietējas pārtikas izplatīšanas kanāli, paplašinās vietējo produktu klāsts, ienāk jauni tirgus dalībnieki: vietējās pārtikas ražošanā specializējušies lauksaimnieki, tirgus starpnieki, profesionāli pircēji (caur pārtikas iepirkumu, lielveikali). Vienlaikus daudzviet vietējiem ražotājiem, jo īpaši maziem un vidējiem, arvien ir sarežģīti piekļūt tirgum un vietējiem patērētājiem, arī dēļ negodīgiem konkurentiem, kuri piedāvā viltus vietējo pārtiku tirgū, maldinot pircējus.\nRisinājums\r#\r\rVietējās pārtikas zīmološana kopienā ir viens no risinājumiem, kā veicināt autentiskas vietējās pārtikas mārketingu. Vietējās pārtikas zīmols ir komunikācijas rīks starp tirgus dalībniekiem par noteiktām produkta īpašībām. Tādējādi tas var aizstāt vai pastiprināt tiešo, uzticībā balstītu tirgus komunikāciju starp ražotāju un pircēju. Zīmolot var gan produktus, gan pakalpojumus (piemēram, ēdināšanas uzņēmumi, kuros tiek piedāvātas no vietējiem produktiem gatavotas maltītes.) Zīmološanas procesā ir nošķirami vairāki soļi:\n Vienošanās par saturu, ko vietējās pārtikas zīmols vēstīs. Tas lielā mērā saistīts ar jautājumu, kā definēt vietējo pārtiku. Cilvēkiem var būt ļoti dažādas izpratnes, kas ir vietējā pārtika: piemēram, vai vietējā pārtika ir visa pārtika, kas ražota vietējā apkaimē; vai tai jābūt saistītai ar kādiem vietējiem resursiem (izejvielas, šķirnes, zināšanas, tradīcijas, bioloģiskā daudzveidība u.c.); vai tai jābūt ražotai vietējai videi draudzīgā veidā u.c.? Kopīga kvalitātes zīmola izveide un kolektīvas iniciatīvas tā atpazīstamības veicināšanai tirgū. Šeit liela loma ir ārējai komunikācijai un zīmola labas reputācijas izveidei. Komunikācijai jāsniedz skaidrs priekšstats par produkta izcelsmi un kvalitātes īpašībām. Zīmola kvalitātes garantijas sistēmas izveide. Atbilstoši kopīgi definētajam zīmola saturam nepieciešams vienoties, kas un kā piešķir un uzrauga zīmola lietošanu. Bieži tas notiek caur produktu vai pakalpojumu sertifikāciju, kas var izpausties pašam ražotājam vai uzņēmējam garantējot kvalitāti, asociācijai garantējot savu biedru produktu vai pakalpojumu kvalitāti, vai izmantojot neatkarīga sertificētāja pakalpojumus. Zīmola sekmīgai virzīšanai tirgū svarīga uzņēmējdarbības stratēģija un biznesa modeļa izstrāde.  Vietējās pārtikas zīmola skaidri definēti noteikumi var pildīt dažādas funkcijas. Tie var palīdzēt: 1) risināt negodīgu tirgus konkurenci 2) veicināt kopēju izpratni par vietējo pārtiku ražotāju, patērētāju un citu tirgus dalībnieku vidū; 3) komunicēt noteiktas produkta īpašības patērētājiem; 4) regulēt kopējās kvalitātes zīmes lietošanas tiesības un piekļuvi tirgus kanāliem (piemēram, publiskajam iepirkumam, zemnieku tirgiem).\nDalībnieki\r#\r\rVietējās pārtikas zīmološanas iniciatori mēdz būt dažādi. Bieži tie ir vietējie ražotāji, taču ir svarīgi, lai zīmola izveidošanā, tā noteikumu formulēšanā būtu iesaistītas visas ieinteresētās puses – vietējie ražotāji, patērētāji, vietējās attīstības aktīvisti u.c. un lai tas būtu līdzdalības process. Līdzšinējie piemēri liecina, ka vietējās pārtikas zīmološanas procesā liela loma ir vietējām pašvaldībām un reģionu pārvaldēm dažādu iesaistīto pušu koordinēšanai un diskusiju un sadarbības veicināšanai, arī zīmola lietošanas uzraudzībai. Zīmola sekmīgai komercializēšanai svarīga ir stratēģiskas un saimnieciskas vadības izveide.\nResursi\r#\r\rAr vietējās pārtikas ražošanu saistīti resursi, piemēram, tipiskas audzēšanas un pārstrādes metodes, vietējas izejvielas, šķirnes, produkti, kā arī zināšanas un prasmes šos vietējos resursus likt lietā. Vietējo produktu zīmola veicināšanai un kontrolei tirgū (zīmola vizuālā izstrāde, mārketinga kampaņa, specifiskas tirdzniecības vietas izveide, neatkarīga sertificēšana) ir nepieciešami finanšu resursi.\nRezultāti\r#\r\rIr novērotas vairākas vietējo produktu zīmološanas pozitīvas ietekmes uz teritoriālo attīstību, savijot pārtiku, ekonomiskās aktivitātes (pārtikas uzņēmumi, tūrisms u.c.) un dabas un kultūras ainavas. Zīmološana var veicināt jaunas un stiprināt esošās vietējās un reģionālās pārtikas ķēdes caur caurspīdīgāku tirgus komunikāciju, uzlabojot vietējo ražotāju piekļuvi tirgum un palielinot viņu ienākumus, stiprinot citu pārtikas ķēžu dalībnieku (tirgotāju, ēdinātāju), kuri izmanto vietējos produktus, tirgus pozīciju. Populāri vietējo produktu zīmoli var veicināt reģionu pievilcību un tūrisma aktivitātes, sekmējot ciešākas saiknes arī starp pilsētu un lauku iedzīvotājiem. Tie stiprina arī vietējo identitāti un piederības sajūtu vietai.\nSecinājumi\r#\r\rVietējās pārtikas zīmološana ir veids, kā veicināt diskusiju un sadarbību vietējo pārtikas sistēmas dalībnieku vidū vietējās teritorijas ilgtspējīgai attīstībai, liekot lietā (iespējams, jaunatklājot mazāk apzinātus) ar pārtikas ražošanu saistītus vietējos resursus, piemēram, izjevielas, zināšanas, prasmes, kultūras tradīcijas, agrobioloģisko daudzveidību u.c. Kopienas zīmološanā (atšķirībā no individuālas zīmološanas) svarīga ir iesaistīto pušu organizācija un pārvaldības sistēmas izveide zīmola lietošanas vadībai un uzraudzībai.\nAvoti\r#\r\r ROBUST: Webinar on local food branding: https://rural-urban.eu/CoP/sustainable-food-systems ROBUST: Henke, R., (2020) Rural-Urban Business Model Profile: Regional Quality Labels. https://rural-urban.eu/sites/default/files/Regional%20quality%20labels.pdf  Piemēri\r#\r\r\r\r0 km iniciatīva Alenteho reģionā Portugālē\r\r\r"},{"id":7,"href":"/five/docs/chapters/1/1-1/","title":"0 km iniciatīva Alenteho reģionā Portugālē","section":"Vietējās pārtikas zīmološana","content":"0 km iniciatīva Alenteho reģionā Portugālē\r#\r\rKonteksts\r#\r\rAlenteho reģiona lauksaimniecības sektorā dominē lielas, uz eksportu vērstas saimniecības. Vienlaikus reģionā ir novērojama mazo komerciālo saimniecību atjaunošanās, taču to vajadzības un potenciāls ir maz apzināti un nepietiekoši izmantoti reģiona pārtikas sistēmas ilgtspējas uzlabošanā. Mazās saimniecības ir būtiskas lauku kopienām un sabiedrības sasaistei ar vietējām pārtikas tradīcijām, taču vairums to ir hobijsaimniecības. Cita starpā tām ir apgrūtināta piekļuve tirgum, kurā dominē garas un intensīvas pārtikas ķēdes, kas rada negatīvu ietekmi uz vidi.\nRisinājums\r#\r\rLai veicinātu mazo saimniecību piekļuvi tirgum un reģiona pārtikas sistēmas dzīvotspēju un iesakņotību vietējos resursos, tika izveidota 0 km iniciatīva Alenteho. Tās mērķis ir veicināt vietējo lauksaimnieku produkcijas izmantošanu un izplatīšanu reģiona pārtikas uzņēmumos, izpratni par garu un intensīvu pārtikas ķēžu negatīvo ietekmi uz vidi un vietējās darba vietas. Iniciatīvas ietvaros ir radīts marķējums un sertifikācijas sistēma. Sertifikāts tiek piešķirts pārtikas ražošanas, pārstrādes, ēdināšanas un tirdzniecības uzņēmumiem (ieskaitot vietējos tirgus), kuri izmanto vietējo lauksaimnieku ražotos produktus no tuvējās apkaimes 50 km radiusā. Iniciatīvai ir digitāls komunikācijas rīks - interneta platforma https://www.km0Alentejo.pt/en, kas ietver arī interaktīvu karti ar sertificētajiem uzņēmumiem un to profiliem. Stiprinot vietējo pārtikas sistēmu caur vietējās produkcijas izmantošanu, tiek uzlabotas arī lauku-pilsētas ekonomikas un sociālās saiknes reģionā.\nIesaistītie dalībnieki\r#\r\r0 km iniciatīvas Alenteho izveidošanā ir iesaistīti mazie lauksaimnieki, Evoras Universitātes pētnieki, Evoras pašvaldība, Alenteho tūrisma aģentūra, Evoras komercasociācija, Evoras reģiona uzņēmējdarbības centrs, Slow Food Alenteho, Reģiona profesionālā skola, Nodarbinātības aģentūra, atkritumu vākšanas uzņēmums, sertificēšanas institūcija. Vietējo patērētāju un tūristu interese un gatavība atbalstīt vietējos lauksaimniekus, iegādājoties viņu produktus, ir nepieciešama inicatīvas sekmīgai īstenošanai.\nResursi\r#\r\rIniciatīvas pamatā ir saglabātā vietējā lauksaimnieciskās ražošanas tradīcija mazajās saimniecībās. Nepieciešamais finansējums nāca no dažādiem avotiem: Evoras pašvaldības, Alenteho tūrisma aģentūras, Eugénio de Almeida fonda, NERE uzņēmējdarbības asociācijas, uzņēmuma Delta Cafés.\nRezultāts\r#\r\rIniciatīvas rezultātā ieviesta sertifikācijas sistēma vietējo produktu veicināšanai reģiona pārtikas tirgū. Ir stiprinājusies iesaistīto pušu savstarpēja uzticība, komunikācija un sadarbība un uzlabota viņu izpratne par vietējo pārtiku un mazo saimniecību lomu pārtikas sistēmās. Tiek sagaidīts, ka 0 km Alenteho reģionā palielinās svaigas vietējās pārtikas patēriņu, tādējādi uzlabojot gan mazo saimniecību, gan reģiona ekonomiskos rādītājus un stiprinot reģiona iekšējo pārtikas sistēmu.\nSecinājumi\r#\r\rDažādu ieinteresēto pušu sadarbības rezultātā ir bijis iespējams izveidot inicatīvu, kas maina ierastās pārtikas prakses reģionā, kurā ilgstoši veicināta ražošanas efektivitāte un lielražošana. Reģiona izaugsme sasaistīta ar vietējo resursu (pārtikas) viedu izmantošanu, un līdzās ekonomiskajiem apsvērumiem izcelti arī vides, reģionālās identitātes un sadarbības aspekti.\nAvoti\r#\r\rSALSA: Šūmane S., Ortiz Miranda, D., Pinto-Correia, T., Czekaj, M., Duckett, D., Galli, F., Grivins, M., Noble, C., Tisenkopfs, T., Toma, I., Tsiligiridis, T. (2021) Supporting the role of small farms in the European regional food systems: What role for the science-policy interface? Global Food Security. https://doi.org/10.1016/j.gfs.2020.100433\nhttps://www.km0Alentejo.pt/en\n"},{"id":8,"href":"/five/docs/chapters/2/","title":"Tiešā tirdzniecība","section":"Saturs","content":"Lauksaimnieciskās produkcijas tiešā tirdzniecība\r#\r\rSituācija\r#\r\rPārtikas apritē dominē garas pārtikas ķēdes, kurās lauksaimnieku ražotais līdz patērētājam nonāk caur daudziem starpniekiem, un lielveikali ir izplatītākais iedzīvotāju iepirkšanās kanāls. Garās pārtikas ķēdes ļāvušas efektīvi apgādāt patērētājus ar produktiem lielos apjomos. Taču tajās valdošie efektivātes un standartu kritēriji – ražot daudz, pēc iespējas lētus un noteiktiem standartiem atbilstošus produktus – ierobežo to lauksaimnieku izredzes iesaistīties šajos aprites kanālos, kuru ražošanas prakses, apjomi un produkti atšķiras. Vienlaikus, aktualizējoties jautājumiem par pārtikas sistēmas ilgtspēju, pieaug sabiedrības izpratne par pārtikas izcelsmi, sastāvu un ietekmi uz veselību, garu sagādes ķēžu negatīvo ietekmi uz vidi un lauksaimnieku situāciju pārtikas sistēmā. Veidojas pieprasījums pēc pārtikas caurspīdīgākas aprites, un pārtikas sistēmas dalībnieki meklē ilgtspējīgākus pārtikas aprites risinājumus.\nRisinājums\r#\r\rTiešā tirdzniecība ir alternatīvs risinājums, ko izmanto daļa lauksaimnieku, paši pārdodot savus produktus gala patērētājam bez starpniekiem. Tādējādi, veidojas tiešājas, ciešākas individuālas attiecības starp ražotāju un patērētāju. Pastāv virkne dažādu lauksaimnieciskās produkcijas tiešās tirdzniecības risinājumu: tirdzniecība saimniecībās (tostarp saimniecību veikali, pašapkalpošanās stendi, pašlasīšanas dārzi u. c.), zemnieku tirgos, piegāde klientiem mājās, birojos, kā arī tiešās pirkšanas pulciņiem. Informācijas un komunikācijas rīku attīstība ļauj izmantot digitālā mārketinga iespējas un veidot dažādas tiešsaistes tirdzniecības vietas: pirkšanas platformas, saimniecību mājas lapas, lapas sociālajos tīklos u. c. Tādējādi tiešā tirdzniecība, lai arī ierasta prakse daudzu lauksaimnieku vidū, nepārtraukti attīstās, apvienojot pārbaudītas zināšanas ar jaunām. Tā ietver plašu tirgus, organizatorisko un tehnoloģisko inovāciju spektru, kā arī e-komercijas, loģistikas un citu pakalpojumu izmantošanu.\nIesaistītie dalībnieki\r#\r\rTiešā tirdzniecība ir būtisks produkcijas noieta kanāls tām mazām un vidējām saimniecībām, kam ir sarežģītāk piekļūt konvencionālajiem tirgus kanāliem. Patērētāju pieprasījums pēc vietējiem, svaigiem, tradicionāliem produktiem ir būtisks tiešās tirdzniecības attīstībai, un nereti iniciatīva nāk no viņiem. Citi pārtikas sistēmas dalībnieki var sniegt nozīmīgu atbalstu tiešās tirdzniecības ieviešanai. Piemēram, Straupes tirgus izveidi rosināja vietējās kopienas pārtāvji, un tas tika īstenots ar pašvaldības iesasiti un vietējā uzņēmuma atbalstu, ļaujot tirgu rīkoti savā teritorijā.\nResursi\r#\r\rTiešās tirdzniecības sekmīgums ir lielā mērā atkarīgs ne tikai no lauksaimnieka tirdzniecības zināšanām un iemaņām, bet arī saimniekošanas pamatā esošajā agrotehniskajām zināšanām, izpratni par ekonomiku un tirgus principiem, grāmatvedības un juridiskajiem jautājumiem, kā arī no valodu prasmēm un darba pašorganizācijas spējām. Lai arī būtiskas ir formālās, konsultāciju organizāciju sniegtās zināšanas par plašākiem lauksaimniecības un saimniecības vadības jautājumiem, liela nozīme ir neformāliem zināšanu apguves veidiem - paša pieredzei vai konsultācijām ar radiniekiem vai citiem lauksaimniekiem. Atkarībā no tiešās tirdzniecības veida var būt nepieciešama fiziskas vai virtuālas infrastruktūras izveide: piemēram, tirgus placis ar nepieciešamo aprīkojumu, veikala iekārtošana saimniecībā, saimniecības mājaslapas izstrāde u. c.\nRezultāts\r#\r\rTiešā tirdzniecība nodrošina lauksaimnieku piekļuvi tirgum, sniedzot iespēju gūt augstākus ienākumus. Nereti tiešās saiknes ar patērētāju izvēršas noturīgās, uzticībā un abpusējā cieņā balstītās attiecībās, nodrošinot lauksaimniekam pastāvīgu klientu loku. Attiecības ar patērētājiem rosina inovācijas, jo ražotājs tiešā veidā uzzina par patērētāju vēlmēm un gūst idejas jauniem produktiem, kas var vēl vairāk nostiprināt viņa tirgus pozīciju. Patērētājiem tiešā tirdzniecība uzlabo piekļuvi svaigiem, vietējiem, tradicionāliem un nišas produktiem, kas nav pieejami konvencionālajos pārtikas sagādes kanālos. Tiešā tirdzniecība nostiprina vietēja un reģionāla mēroga pārtikas sistēmas, kurās vietējiem pārtikas sistēmas dalībniekiem ir lielāka pašnoteikšanās. Vienlaicīgi jāmin, ka šis produkcijas realizācijas veids var būt ražotājiem krietni laikietilpīgs, nereti paredz lielu fizisku un emocionālu slodzi, kā arī prasa būtiskus saimniecības ierastās darbības organizācijas pielāgojumus.\nSecinājumi un ieteikumi\r#\r\rTiešā tirdzniecība var būt ekonomiski izdevīga un sabiedrības atbalstu apliecinoša tirgus piekļuves alternatīva lauksaimniekiem, it sevišķi tiem, kuru ražošanas prakses, apjomi un produkti atšķiras un kuriem ir sarežģīti pārdot savu produkciju konvencionālajās pārtikas ķēdēs. Nostiprinot lauksaimnieku ekonomisko pozīciju, tiešajai tirdzniecībai ir pozitīva ietekme uz lauku ekonomiku kopumā. Veiksmīgi tiešās tirdzniecības piemēri, atbilstoši materiālie apstākļi un infrastruktūra, maziem un vidējiem ražotājiem piemērots pārtikas aprites regulējums, sociālo tīklu izmantošana un tiešās tirdzniecības zināšanas un pieredze ir būtiski faktori tiešās tirdzniecības veicināšanai un atjaunināšanai īsajās pārtikas sagādes ķēdēs.\nAvoti\r#\r\r AgriLink PA32:Formālu un neformālu konsultāciju loma tiešajā tirdzniecībā Pierīgas reģionā Ādamsone-Fiskoviča, A., Grīviņš, M., Ķīlis, E., Tisenkopfs, T., Ozola, L., Orste, L., Krūmiņa, A., Šūmane, S. (2020) Latvijas iedzīvotāju ēšanas paradumi un attieksme pret dažādiem ar uzturu saistītiem jautājumiem. Ziņojums par iedzīvotāju aptaujas rezultātiem. Rīga: Baltic Studies Centre Šūmane, S. (2018) Snapshot: Expressions of Urban - Peri-Urban - Rural Relationships Tukums food market. https://rural-urban.eu/sites/default/files/S-TUK3%20Tukums%20Food%20Market.pdf Šūmane, S., Kilis, E., Tisenkopfs, T., Adamsone-Fiskovica, A., Grivins, M. (2019) Latgale (RR14) - Latvia - Food System Regional Report. SALSA. http://www.bscresearch.lv/uploads/files/RR14_Latgale_FS%20Regional%20Report_final_no%20KI.pdf Šūmane, S., Adamsone-Fiskovica, A., Tisenkopfs, T., Grivins, M. (2019) Pierīga (RR 15) - Latvia - Food System Regional Report. SALSA. http://www.bscresearch.lv/uploads/files/RR15_Pieriga_FS%20Regional%20Report_final_no%20KI.pdf  Piemēri\r#\r\r\r\rStraupes lauku labumu tirdziņš\r\r\rTiešās pirkšanas pulciņi\r\r\rKalnciema tirgus\r\r\r"},{"id":9,"href":"/five/docs/chapters/2/2-1/","title":"Straupes lauku labumu tirdziņš","section":"Tiešā tirdzniecība","content":"Straupes lauku labumu tirdziņš\r#\r\rSituācija\r#\r\rTirgi ir iecienītas pārtikas iegādes vietas Latvijas patērētāju vidū, jo tā ir iespēja iegādāties autentiskus ražojumus. Tomēr, lai zemnieks regulāri varētu pārdot savu produkciju, viņam jāplāno savs laiks ceļam uz Rīgu vai citu pilsētu, kur tirgi notiek regulāri. Lauku teritorijā tirgi tiek rīkoti galvenokārt uz svētkiem (Līgo, Miķeļi, Ziemassvētki u.c.), un gandrīz visi ir pārbagāti ar importētiem pārtikas produktiem un rūpnieciskām precēm. Straupes tirgus rīkotāji vēlējās radīt autentisku un regulāru tirdzniecības vietu tuvu vietējiem ražotājiem un patērētājiem, kas ļautu ietaupīt laiku un resursus, kā arī veicinātu ražotāju sadarbību un viņu saiknes ar vietējiem patērētājiem.\nRisinājums\r#\r\rLai radītu vietu, kur satikties vietējiem ražotājiem un pircējiem, un samazinātu pārtikas transportēšanas ģeogrāfisko un arī sociālo attālumu starp vietējiem ražotājiem un patērētājiem, Straupē tika izveidots regulārs tirgus. Straupes ciemats, kurā dzīvo aptuveni 1500 iedzīvotāju, atrodas izdevīgā vietā pie autoceļa A3 Inčukalns—Valmiera—Igaunijas robeža (Valka), kas tirgu padara viegli pieejamu arī nejaušiem, garām braucošiem klientiem. Tādējādi tajā īstenojas alternatīva prakse: nevis lauksaimnieks ceļo no laukiem uz pilsētu, bet pircēji no pilsētas uz laukiem. Lai nostiprinātu vietējo ražotāju situāciju tirgū, tika izstrādāts tirgus darbības nolikums, kurš paredz, ka tirgū priekšroka tiek dota ražotājiem-pārdevējiem no vietējās teritorijas (līdz 30 km). Ja vietējie tirgotāji nevar piedāvāt konkrēto produktu, to var piedāvāt tirgotāji ne vairāk kā 100 km attālumā. Veidojot tirgus identitāti, tika aktualizēts pārtikas ilgstpējīgas ražošanas un izplatīšanas devums kopējam sabiedrības labumam un piesaistītas sabiedrībā atpazīstamas personības, kuras novērtē vietējā produkta unikalitāti: gan ražošanas apstākļus, kas ietekmē kvalitāti, gan personīgo attieksmi.\nIesaistītie dalībnieki\r#\r\rDažādos tirgus attīstības posmos ir bijis iesaistīts plašs dalībnieku loks. Visupirms vietējie aktīvisti, kopienas līderi identificēja vietējā tirgus veidošanas vajadzību, pulcēja līdzīgi domājošos un brīvprātīgi uzņēmās idejas īstenošanu. Būtisks bija vietējās pašvaldības stratēģisks atbalsts tirgus rīkošanai. Vietējā pienotava atbalstīja tirgus rīkošanu savā privātīpašumā. Iniciatīvu atbalstīja un tai pieslējās vairāki vietējie lauksaimnieki - ražotāji, kuri piekrita definētajiem tirgus noteikumiem. Tika nodibināta saikne ar vietējo tūrisma asociāciju, un Tūrisma un informācijas centrs atbalstīja mārketinga aktivitātes un izplatīja informāciju. Valsts institūcijas - Pārtikas un veterinārais dienests un Valsts Ieņēmumu dienests - pretimnākoši izskaidroja tirgus rīkošanai saistošo normatīvo aktu bāzi. Lai mainītu normatīvo aktu regulējumu nacionālā mērogā, tika aktualizēta sadarbība ar lauksaimnieku organizācijām, kuras ietekmē politikas veidošanas procesus. Tirgus identitātes nostiprināšanais tika veidota sadabība ar Slow food kustības dalībniekiem un mārketinga ekspertiem. Visbeidzot, tirgus sekmīga īstenošanā būtiski bija vietējie pircēji, kā arī pircēji no attālākām vietām, kuri bija motivēti mērot ceļu, lai iepirktos autentiskā vietējo ražotāju tirdziņā.\nResursi\r#\r\rStraupes tirgus apliecina iedzīvotāju iniciatīvas un sadarbības lomu, kas kopā ar cilvēkresursu - iniciatoru zināšanām un starptautisko pieredzi par līdzīgu aktivitāti citās Eiropas valstīs - bija nozīmīgākie resursi tirgus uzsākšanā. Tirgus iniciatoru kopiena nodibināja biedrību “Vesels pilsētā un laukos”, un biedrības juridiskais statuss ļāva piesaistīt ES fondu finanšu līdzekļus. Tirgus ierīkošanai ir nepieciešama fiziska vieta, un būtisks bija vietējās pienotavas atbalsts, ļaujot to rīkot savā īpašumā.\nAttēls \u0026hellip;\nRezultāts\r#\r\rIr izveidots kopienas virzīts, regulārs vietējo produktu tirdziņš. Lielākā daļa pārdevēju ir vietējie un reģionālie mazie un vidējie lauksaimnieki un amatnieki. Ir arī vietējie iedzīvotāji, kuri pārdod produkciju, kas ražota piemājas saimniecībās, kā arī tiek tirgoti savvaļas produkti (sēnes, ogas, ziedi). Ir arī daži vietējie vai reģionālie pārtikas uzņēmumi, kas piedalās tirgū, jo ne visās tirgus dienās ir pietiekami daudz vietējo ražotāju, kas reģistrējas pārdošanai.\nIetekme\r#\r\rStraupes tirgus aktīvā darbība veicinājusi mājražotāju un amatnieku darbību vietējā teritorijā, līdz ar to arī mazo ģimenes uzņēmumu attīstību, nodrošinot viņu piekļuvi tirgum, palielinot ienākumus un rosinot inovācijas. Tirgus īstenošanas gaitā tika mainīti Ministru Kabineta noteikumi, kas iepriekš ierobežoja zemnieku tirgu darbību, nosakot, ka tie drīkstēja tikt rīkoti ne vairāk kā astoņas reizes gadā. Mainot noteikumus, tika pavērtas plašākas iespējas vietējo tirgu rīkotājiem. Tirgus organizēšanas gaitā ražotāji tika izglītoti par pārtikas ražošanas un izplatīšanas noteikumiem un nodokļiem. Tāpat arī veicināta sabiedrības izpratne par resursu ilgtspējīgu izmantošanu un to nozīmi lauku teritorijas sociālajā un ekonomiskajā vidē. Vietējai lauku telpai tika piešķirta jauna vērtība, izceļot produktu vietējo izcelsmi, vietējo produktu kvalitāti un ražotāju personību. Vietējā tirgus izveide stiprinājusi vietējo ražotāju un patērētāju saiknes un mazinājusi pārtikas kilometrus - ražotājiem un patērētājiem veicamo ceļu līdz tālākām tirdzniecības vietām. Turklāt no Straupes tirgus piemēra iedvesmojas arī citas kopienas, kuras vēlas veidot savu vietējo tirdziņu, un Straupes tirgus organizētāju kopiena ir atsaucīga dalīties pieredzē un zināšanās, kā to darīt.\nSecinājumi un ieteikumi\r#\r\rKo nevar viens, to var vairāki. Tirgus iniciatīva ir partnerība, kurā ir sadarbojies plašs dalībnieku loks, lai to īstenotu. Šāda plaša sadarbība ir nepieciešama, lai nodrošinātu tirgus īstenošanai visus nepieciešamos resursus (iniciatīva, zināšanas, finansējums, vieta u.c.). Kopumā Straupes lauku labumu tirdziņš ir piemērs, kā kopdarbība kopienā var rosināt un ieviest pārmaiņas pārtikas sistēmā. Tas uzlabojis vietējo kontroli pār pārtikas ražošanu, tirdzniecību un patēriņu. Tirgus iniciatīva apliecina (sociālās) mācīšanās un inovācijas (organizācija, mārketings, ražošana) nozīmi lauku attīstībā. Tam ir sinerģija ar vietējo attīstību: sociālās dzīves un tradīciju (lauksaimnieku tirgus un kultūra) aktivizēšanu, ieguldījumu vietējā ekonomikā un tūrismā.\nAvots\r#\r\rFoodlinks: Skat. Šūmane, S. Pp. 66-69: https://www.foodlinkscommunity.net/fileadmin/documents_organicresearch/foodlinks/CoPs/evidence-document-sfsc-cop.pdf\n"},{"id":10,"href":"/five/docs/chapters/2/2-2/","title":"Tiešās pirkšanas pulciņi","section":"Tiešā tirdzniecība","content":"Tiešās pirkšanas pulciņi\r#\r\rSituācija\r#\r\rLauksaimnieciskās produkcijas ražotājiem (t. sk. mājražotājiem) nereti ir sarežģīti piekļūt tradicionālajiem tirgus kanāliem (t. sk. lielveikaliem) gan no izmaksu, gan nepieciešamā apjoma un piegāžu regularitātes viedokļa. Tāpat lauksaimnieki var arī ideoloģisku apsvērumu dēļ nevēlēties izmantot garās pārtikas sagādes ķēdes un starpnieku pakalpojumus. Savukārt patērētājiem, jo īpaši pilsētās, ne vienmēr ir iespējas iegādāties vietējo lauksaimnieku ražotos produktus par pieejamām cenām ierastajās pārtikas iegādes vietās. Lai arī katrs ceturtais Latvijas iedzīvotājs izmanto individuālu pārtikas iegādi tieši no zemniekiem ārpus tirgus, tomēr nereti trūkst organizētu kolektīvu formu vietējas izcelmes produkcijas tiešai iegādei no ražotājiem.\nRisinājums\r#\r\rViens no risinājumiem vietējo ražotāju un patērētāju tuvināšanai ir tiešās pirkšanas pulciņi (TPP). TPP ir pircēju-entuziastu kopīgi radīta un organizēta iniciatīva, kas ļauj dalībniekiem regulāri iegādāties galvenokārt bioloģiski audzētu vietējo pārtiku no vietējiem zemniekiem, personīgi iesaistoties šīs iniciatīvas uzturēšanā ar sava laika un darba ieguldījumu. TPP pamatideja ir darboties bez starpniekiem un uz brīvprātības pamata. Iniciatīva radās, videi draudzīga dzīvesveida entuziastiem cenšoties radīt iespēju iedzīvotājiem iegādāties ekoloģisku, sezonālu, vietēji ražotu pārtiku, kā arī mazināt atrautību starp pārtikas ražotāju un patērētāju. Pasaulē TPP darbojas jau vismaz 20 gadus, bet Latvijā to izveide sākās 2010. gadā. Pēdējo gadu laikā TPP guvuši plašu popularitāti arī Latvijā, kur darbojas nedaudz vairāk nekā 20 TPP, kas aptver aptuveni 400 ģimeņu. Katrs pulciņš sadarbojas ar 10-30 mājražotājiem un bioloģiskajiem zemniekiem. TPP darbība tiek organizēta dažādās šim mērķim brīvprātīgi atvēlētās telpās, piemēram, kafejnīcās, nevalstisko organizāciju birojos, pulciņa biedru privātīpašumā. Pulciņa dalībnieki organizē dežūras (atkarībā no pulciņa lieluma aptuveni reizi 2-4 mēnešos katram dalībniekam), kuru laikā dežurants tiešsaistes platformā pieņem pasūtījumus, nodod tos ražotājiem, pieņem pārtiku un visbeidzot atdod to pulciņa dalībniekiem. TP kustības ietvaros tiek organizētas ekskursijas uz saimniecībām, kur pulciņu dalībnieki var gūt zināšanas par pārtikas audzēšanu/ražošanu.\nAttēls\u0026hellip;\nTPP pamatgrupa ir pulciņa dalībnieki – pircēji. Viņi piesaista mājražotājus un zemniekus, organizē pārtikas sagādi. TPP ir atvērti jaunpienācējiem, ja tajos ir brīvas vietas. TPP un kustībai nav formālu vadītāju un hierarhijas, lēmumi tiek pieņemti kopā. No valsts puses TPP uzrauga Pārtikas un veterinārais dienests (PVD), kas pulciņu darbības gaitā ir pielāgojies to specifiskā formāta noteiktajām praksēm (t. sk. attiecībā uz vairākkārt lietojamu iepakojumu izmantošanu).\nRezultāts\r#\r\rTiešās pirkšanas pulciņu darbība sniedz iespēju (a) nodrošināt pieeju veselīgai, vietējai, sezonālai, bioloģiski audzētai pārtikai; (b) iegūt pārtiku bez starpniekiem par zemāku cenu; (c) veicināt īsās pārtikas ķēdes un ilgtspējīgu pārtikas patēriņu; (d) stiprināt kopienas, ļaujot cilvēkiem brīvprātīgi darboties; (e) samazināt izmantoto produktu iepakojumu daudzumu; (f) stiprināt saikni starp ražotāju un patērētāju. Atbrīvojoties no starpnieka pārtikas sagādes ķēdē, patērētājs iegūst saprotamāku un caurredzamāku pārtikas sagādes ceļu, izjūt ciešāku saikni ar pārtikas ražotāju. Pieaugot kustības popularitātei, mainās tradicionālās patēriņa formas, dalībniekiem vismaz daļēji pārtiku sagādājot tieši no ražotājiem caur TP. Vienlaicīgi jāmin, ka TP kustības vēsturē bijuši vairāki brīži, kad videi draudzīga dzīvesveida popularitātes pieauguma dēļ izveidojušies vairāki jauni pulciņi, tomēr liela daļa no tiem drīz vien kļūst par “spoku pulciņiem”, kuri faktiski nedarbojas. Aktīvo pulciņu skaita dēļ ražotājiem var būt sarežģīti piegādāt un pareizi sadalīt produkciju vajadzīgajās vietās, turklāt ražotāji mēdz atteikt nelielu pasūtījumu piegādi. Svarīgs priekšnoteikums TPP darbībai ir arī uzticēšanās ražotājiem gan attiecībā uz godīgu bioloģiskās ražošanas prakšu ievērošanu, gan nodokļu nomaksu.\nSecinājumi\r#\r\rTPP ir alternatīva ierastajiem pārtikas sagādes veidiem gan no patērētāju, gan ražotāju puses. TPP papildina citus vietējo ražotāju tiešajai tirdzniecībai izmantotos risinājumus un nodrošina papildu stabilu pieprasījumu Latvijas zemnieku un mājražotāju produkcijai. TPP dalībnieku pārtikas sagādes paradumi atšķiras no tradicionālajām sagādes formām garajās pārtikas sagādes ķēdēs, ļaujot veidot ciešāku saikni ar ražotājiem un veicinot līdzdalību, ilgtspēju un veselīgumu. Tajā pašā laikā svarīgi apzināties arī problēmas, ar kurām nākas saskarties TPP darbībā. Dalība TPP ir laikietilpīgāka, salīdzinot ar tradicionālajiem pārtikas sagādes veidiem, tādēļ pulciņu veiksmīga darbība lielā mērā atkarīga no to dalībnieku godprātības savu pienākumu izpildē un kopīgas izpratnes par TPP pamatā esošo aktīvas līdzdalības principu.\nAvoti\r#\r\r Krūmiņa, A. 2021. Tiešās pirkšanas pulciņu gadījuma apraksts. BSC SINFO projekta nepublicēts materiāls. Ādamsone-Fiskoviča, A., Grīviņš, M., Ķīlis, E., Tisenkopfs, T., Ozola, L., Orste, L., Krūmiņa, A., Šūmane, S. (2020) Latvijas iedzīvotāju ēšanas paradumi un attieksme pret dažādiem ar uzturu saistītiem jautājumiem. Ziņojums par iedzīvotāju aptaujas rezultātiem. Rīga: Baltic Studies Centre. Kilis, E., Tisenkopfs,T., Adamsone-Fiskovica, A., Šūmane, S., Grivins, M. 2019. The role of advisory services in farmers’ decision making for innovation uptake. Insights from case studies in Latvia. Deliverable 2.2: Synthesis Country Report. www.tiesapirksana.lv (pulciņu izveides vadlīnijas un padomi; pulciņu saraksts)  "},{"id":11,"href":"/five/docs/chapters/2/2-3/","title":"Kalnciema tirgus","section":"Tiešā tirdzniecība","content":"Multifunkcionāls zemnieku tirgus -\r#\r\rKalnciema tirgus piemērs\r#\r\rSituācija\r#\r\rKalnciema kvartāls (KK) Rīgā sākotnēji izveidots ar mērķi atjaunot un pārvaldīt vēsturiskās koka ēkas. Vēlāk teritorija attīstījās multifunkcionāla vide sociālu, kultūras un ekonomisku aktivitāšu īstenošanai. Kvartālā tiek organizēti kultūras pasākumi, diskusijas, tirdziņi, izstādes. Tāpat izveidots vīnu veikals un kafejnīca. KK iesaistās akadēmiskos projektos un attīsta māju renovāciju un īri. Kvartāla darbības iecere balstās uz ilgtspējīga dzīvesveida, radošuma un kultūras mantojuma vērtībām. Dibināts 2009. gadā, Kalnciema tirgus ir viens no nozīmīgākajiem un apmeklētākajiem kvartāla pasākumiem.\nRisinājums\r#\r\rMērķu sasniegšanai Kalnciema kvartāls pastāv vairākās juridiskās formās - kā fonds, sabiedrība ar ierobežotu atbildību un NVO. Kalciema tigus sniedz iespēju veidot saites ar vietējo zemnieku un amatnieku saimniecībām, popularizējot lauku produkciju pilsētnieku un tūristu vidū. Pārtikas drošības regulējumu izpildei un kvalitātes nodrošināšani ir izstrādāta shēma, kas īsteno saimniecību kvalitātes pārbaudes. Uz uzņēmuma vērtībām balstīta pānošana mijedarbojas ar eksperimentēšanu un jaunu ideju īstenošanu. KK pārstāvji, sadarbojoties ar pētniekiem, piedalās pētījumu projektos par ilgstpējīgu pārtikas nodrošināšanu pilsētvidē (SUPURBfood). Tāpat darbības laikā attīstīta MarketHopper mājaslapa, kurā apkopota infomācija par dažāda veida vietējiem tirgiem visā pasaulē, ar mērķi veicināt saikni starp tirgus organizatoriem, tirgotājiem un tirgus apmeklētājiem.\nIesaistītie dalībnieki\r#\r\rKK darbības nodrošināšanai tiek veidoti dažādi sadabības tīkli. Publicitātes nodrošināšanai veidojas sadarbība ar žurnālistiem un viedokļu līderiem. Pasākumu nodrošināšanā tiek organizēta sadarbība ar māksliniekiem un mūziķiem, savukārt tirgus pārvaldībā iesaistītas zemnieku un amatnieku saimniecības. Bez tam, KK sadarbojas ar pārvaldības institūcijām, pētniekiem, NVO, labdarbības veikaliem un SLOW FOOD kustību, kas nodrošina zināšanu apmaiņu un jaunu iniciatīvu veidošanos. Diskusijās ar pilsētas domi par sadarbību un atbalsta saņemšanu, pētnieki tika iesaistīti kā eksperti. Pasākumos iesaistās brībprātīgie, iedzīvotāji un pilsētas viesi.\nResursi\r#\r\rKK galvenais ienākumu avots ir uzņēmējdarbība - telpu īre (pārdevējiem, uzņēmumiem, reklāmdevējiem utt.), veikala uzturēšana, ēku atjaunošana un ienākumi no pasākumu rīkošanas. Tāpat tiek piesaistītas valsts, pilsētas un ES dotācijas. Resursu ierobežojumi saistīti ar nelielo telpu aktivitāšu rīkošanai un ierobežotu pilsētas pārvaldes atbalstu.\nRezultāts\r#\r\rVietējās pārtikas ienešana pilsētā kopā ar kultūras pasākumiem un citām aktivitātēm veido vidi, kas piesaista iedzīvotājus un viesus, attīsta apkaimi, tās popularitāti un identitāti. KK kā tikšanās, kultūras un izglītības centrs spēcina sociālo saikņu un zināšanu veidošanos. Tirgus atbalsta pilsētas reģiona un vietējo ražotāju ekonomisko izaugsmi, veicina zemnieku saikni ar pircēju, jaunu inovatīvu produktu veidošanos un īso pārtikas saišu attīstību pilsētā. Secinājumi: Stratēģijas pamatā ir dažādu iesaistīto dalībnieku - zemnieku un amatnieku saimniecību, NVO, uzņēmēju, kultūras pārstāvju un sabiedrības mijiedarbošanās. Bez tam, dažāda veida finansēšanas avoti nodrošina veiksmīgu darbību un elastību. Multifunkcionālas, atšķirīgas un sociāli atvērtas telpas veidošana veicina projekta panākumus.\nAvoti\r#\r\r SUPURBfood: (2014). Kalnciema Quarter (KQ) case: Experimental stage SUPURBfood: (2015). Final report WP6. An exploration of multifunctionality in urban food initiatives. (2017). Bricolage for Self-Sufficiency: An Analysis of Alternative Food Networks http://www.kalnciemaiela.lv/lv/  "},{"id":12,"href":"/five/docs/chapters/3/","title":"Pārstrāde mazajās saimniecībās","section":"Saturs","content":"Pārstrāde mazajās saimniecībās\r#\r\rSituācija\r#\r\rMājas apstākļos ražotu pārtikas produktu ražošana tiek organizēta atbilstoši Pārtikas un veterinārā dienesta noteiktajām pārtikas drošības prasībām. Līdz 2014. gadam likumdošana paredzēja, ka mājražotāji savu produkciju drīkst izplatīt tikai gala patērētājam, nedodot iespēju tos realizēt lieliem pārtikas preču izplatītājiem. Eiropas Parlamenta un Padomes regulas mājās ražotām precēm un grozījumi Pārtikas aprites uzraudzības likumā paredz prasību atvieglošanu atbalstot saražoto produktu mazumtirdzniecību un atvieglojot nosacījumus ražošanas infrastruktūrai.\nRisinājums\r#\r\rPārstrāde mazajās saimniecībās ir labs risinājums saimniecību ienākumu kāpināšanai, saražotās produkcijas izmantošanai ar lielāku pievienoto vērtību, vietējās produkcijas attīstībai un kulināro tradīciju saglabāšanai. Mazie pārtikas uzņēmumi pārstrādei parasti izmanto augkopības, lopkopības, piensaimniecības, zvejas, medus un citus produktus, un izejvielas. Izplatīti produkcijas veidi ir sulas, ievārījumi, konservējumi, medus izstrādājumi, kūpinājumi, sieri. Pārstrāde bieži tiek apvienota ar lauku tūrisma aktivitātēm. Saimniecības nodarbojas arī ar produkcijas pārdošanu. Galvenie tirdzniecības kanāli ir tiešā tirdzniecība, zemnieku tirgi, izbraukuma pasākumi un lauksaimniecības izstādes. Ražotāji izmanto arī digitālos rīkus, pārdodot produktus tiešsaistē gala patērētājiem, piemēram, tiešās pirkšanas pulciņiem. Ražošanā tiek izmantotas vēsturiskās un vietējās zināšanas, veidota atgriezeniskā saikne ar patērētāju. Pastāv izteikta saikne starp mājražotājiem un pilsētas patērētājiem, kuri ir galvenā klientu grupa.\nResursi\r#\r\rProduktu ražošanā tiek izmantoti gan savā, gan citu zemnieku saimniecībās iegūtie resursi. Latvijas Lauku konsultāciju un izglītības centrs nodrošina zināšanu ieguves pakalpojumus - seminārus, konsultācijas un kursus lauksaimniekiem pārstrādes un pārdošanas jautājumos. Finansiāls atbalsts tiek sniegts apakšpasākuma \u0026ldquo;Atbalsts jaunu produktu, metožu, procesu un tehnoloģiju izstrādei\u0026rdquo; (MK noteikumi Nr. 222, 16.2) ietvaros, atbalstot jaunu produktu un tehnoloģiju ieviešanu. Atbalsta intensitāte tiek piemērota konkursa kārtībā 90 % apmērā no attiecināmajām izmaksām.\nIesaistītie dalībnieki\r#\r\rZemnieki mazajās saimniecībās ir galvenie pārstrādes attīstītāji. Zemnieki var sadarboties ar citām mājsaimniecībām papildu izejvielu iegūšanai. Lauku atbalsta dienests sniedz finanšu atbalstu iekārtu iegādei. Vietējās attīstības un pārvaldes iestādes cenšas veicināt vietējās produkcijas ražošanu, pārstrādi un patēriņu, organizējot mārketinga atbalsta pasākumus, piemēram - pilsētu svētkus, lauku produktu dienas, veicina pārtikas zīmološanu (piemēram, 0 km iniciatīva Alentejo reģionā, “Ražots Madonas novadā”). Reģionālā līmenī darbojas biedrības, kas atbalsta kulinārā mantojuma un tradīciju saglabāšanu, piemēram, biedrība “Latgales kulinārā mantojuma centrs” Eiropas kulinārā mantojuma tīkla ietvaros.\nRezultāts\r#\r\rProjektu rezultātā tiek uzlabota piekļuve vietējiem produktiem, tiek turpinātas kulinārās tradīcijas, paplašināts vietējo produktu klāsts un tie darīti pieejamāki patērētājiem. Mazo pārtikas uzņēmumu stiprās puses galvenokārt ir saistītas ar to iekļaušanos vietējā kontekstā un pieaugošais pieprasījums pēc vietējiem un bioloģiski ražotiem produktiem. Nomaļa atrašanās vieta tālu no reģionālajiem centriem, kā arī nepietiekams tehniskais aprīkojums var kavēt mazo pārstrādes uzņēmumu attīstību. Iedzīvotāju skaita samazināšanās lauku apvidos apgrūtina darbaspēka pieejamību. Taču augstākas kvalitātes preču piedāvājums uzlabo mazo pārstrādātāju konkurētspēju salīdzinājumā ar masu produktiem.\nSecinājumi\r#\r\rAtbalstot pārstrādi mazajās saimniecībās, tiek panākta zemnieku saimniecību nostriprināšanās.\nAvoti\r#\r\r Ministru kabineta noteikumi Nr. 222. (13.05.2017). Valsts un Eiropas Savienības atbalsta piešķiršanas kārtība 16. pasākuma \u0026ldquo;Sadarbība\u0026rdquo; 16.1. apakšpasākumam \u0026ldquo;Atbalsts Eiropas Inovāciju partnerības lauksaimniecības ražīgumam un ilgtspējai lauksaimniecības ražīguma un ilgtspējas darba grupu projektu īstenošanai\u0026rdquo; un 16.2. apakšpasākumam \u0026ldquo;Atbalsts jaunu produktu, metožu, procesu un tehnoloģiju izstrādei\u0026rdquo; atklātu projektu iesniegumu konkursu veidā. Izgūts no https://likumi.lv/ta/id/290651-valsts-un-eiropas-savienibas-atbalsta-pieskirsanas-kartiba-16-nbsppasakuma-sadarbiba-16-1-apakspasakumam-atbalsts-eiropas SALSA Latgale (RR14) Latvia Food System Regional Report  Piemēri\r#\r\r\r\rPārstrāde zemnieku saimniecībā \u0026#39;Juri\u0026#39;\r\r\r"},{"id":13,"href":"/five/docs/chapters/3/3-1/","title":"Pārstrāde zemnieku saimniecībā 'Juri'","section":"Pārstrāde mazajās saimniecībās","content":"Pārstrāde zemnieku saimniecībā \u0026lsquo;Juri\u0026rsquo;\r#\r\rSituācija\r#\r\rZemnieku saimniecība “Juri” ir vidēja lieluma bioloģiski sertificēta ģimenes saimniecība Preiļu novadā, kas pārmantota vairākās paaudzēs. Saimniecībai pieder 23 hektāri lauksaimnieccības zemes un 23 hektāri meža, un tā pamatā nodarbojas ar piensaimniecību. Izjūtot atbildību par saimniecības turpinājumu, vēloties saglabāt tradicionālo lauku dzīvesveidu, ģimenes vērtības un saikni ar vietu, kā arī cenšoties nostiprināt saimniecības ekonomisko dzīvotspēju, īpašnieki ir uzsākuši piena pārstrādi.\nRisinājums\r#\r\rSaimniecība saražo 30 tonnu piena gadā, no kura 90% tiek pārstrādāti sierā. Pārstrāde ir balstīta vietējo recepšu izmantošanā un reģiona kulinārajās tradīcijās. Tiek izmantotas saimnieka vecāsmātes siera receptes un izgatavoti trīs veidu sieri - “Jurjāņa siers”, ko var uzglabāt mēnesi, “Rušonu siers”, ko var uzgalabāt nedēļu un ilgi gatavināts “Pakša siers”, kuru var uzglabāt gadu. Ražojumi tiek pielāgoti dažādām patēriņa vajadzībām: tūlītējam patēriņam un ilgākai uzglabāšanai. Produkts tiek pārdots saimniecībā uz vietas regulārajiem klientiem (kundēm), kas veido pusi patērētāju un garāmbraucošajiem tūristiem, ekskursantiem, kas veido neregulāro klientu grupu. Aptuveni 5% no ražotā tiek pārdots zemnieku tirgos un gadatirgos. Pārstrādes sākumposmā saimniecība sadarbojās ar tiešās pirkšanas puciņiem Rīgā, taču lielā attāluma dēļ (250 km līdz Rīgai), sadarbība tika pārtraukta. Tā vietā saimniecība ir attīstījusi tūrisma pakalpojumus - iekārtotā sierotava ir pieejama apskatei tūristiem, ir uzbūvēta “garšotava” kur apmeklētāji var nogaršot sieru un citus saimniecības izstrādājumus - tējas, medu. Saimniecībā strādā pie vietējās ainavas sakopšanas, un atverot saimniecību apskatei, tiek komunicētas arī ainaviskās vērtības.\nDalībnieki\r#\r\rSaimniecība sadarbojas ar Latvijas bioloģiskās lauksaimniecības asociāciju, asociāciju “Lauku ceļotājs”. Šī organizācija sniedz atbalstu tūrisma aktivitāšu organizēšanā. Iepriekš pastāvējusi sadarbība ar „Slow Food” kustību, kas palīdzēja veidot saikni ar Rīgas restorāniem. Saimnieki ir iesaistījušies arī organizācijā “Siera klubs”, kas apvieno Latvijas piena pārstrādātājus un palīdz ar padomu pārtikas tehhnoloģiju jomā. Biznesa darbības uzturēšanai pastāv arī sadabība ar Pārtikas un veterināro dienestu, Valsts ieņēmumu dienestu un organizāciju “Vides kvalitāte”, kas pārrauga bioloģiskās saimnuiecības.\nResursi\r#\r\rNelielā sierotava un garšotava ir uzbūvētas un iekārtotas ar Lauku atbalsta dienesta palīdzību, rakstot un īstenojot projektus. Saimniecības uzturēšanā tiek ieguldīts ģimenes locekļu darbs. Rezultāts: Piena pārstrādes uzsākšana ir nodrošinājusi saimniecības ekonomisko izaugsmi un ienākumu kāpumu. Izdevīgais novietojums blakus maģistrālam ceļam un tuvums vairākām pilsētām (Daugavpils, Preiļi) atvieglo klientu piesaisti. Saimniecība piekopj tiešo pārdošanu. Gan pārstrādes, gan mārketinga attīstība ir ļavusi nostriprināt ne tikai saimniecības ekonomisko, bet arī sociālo dzīvotspēju. Pašreiz saimniecība ir sasniegusi pašpietiekamību un tālāk paplašināties neplāno. Taču šis saimniekošanas modelis tiks turpināts nākamajā paaudzē, jo īpašnieku bērni plāno pārņemot saimniecības vadību.\nSecinājumi\r#\r\rPrasmīga seno zināšanu un recepšu izmantošana nelielā zemnieku saimniecībā bāzētā pārstrādes uzņēmumā sniedz iespēju radīt unikālu vietēju produktu. Veiksmīgas uzņēmējdarbības pamatā ir bijusi saimniecībā saražotā produkta pārstrāde, finanšu invstīciju piesaiste pārstrādes uzsākšanai un sekmīgs mārketings (zināšanas par tirgu, sadarbība ar klientiem). Ekonomisko darbību ir sekmējušas arī latgaliešu etnogrāfiskās un lauksaimnieku organizācijas, kas sniedz iespēju izplatīt produkciju dažādos pasākumos.\n"},{"id":14,"href":"/five/docs/chapters/4/","title":"Pilsētu pārtikas stratēģijas","section":"Saturs","content":"Pilsētu pārtikas stratēģijas\r#\r\rSituācija\r#\r\rMūsdienu urbanizētās sabiedrības nodrošināšana ar pārtiku notiek, lielākoties pateicoties industrializētām un globalizētām pārtikas apgādes ķēdēm. Taču tām piemīt būtiski trūkumi ilgtspējas ziņā – industriālās pārtikas sistēmas rada ievērojamu vides piesārņojumu, koncentrē ienākumus lielražotāju rokās, izspiež no aprites mazos ražotājus. Šajā situācijā pilsētas arvien vairāk apzinās savu lomu ilgtspējīgu pārtikas sistēmu veidošanā.\nDefinīcija PPS ir politikas dokumenti un rīcību kopums ar mērķi veicināt ilgtspējīgas pārtikas sistēmas teritoriālā līmenī (pilsētas, pašvaldības, reģioni). Ar PPS palīdzību pilsētas apzinās savu pārtikas sistēmu un plāno tajā ilgtspējīgas pārmaiņas. (FOODLINKS projekts).\nRisinājums\r#\r\rLai meklētu alternatīvus teritoriālus risinājumus pārtikas apgādē, kopš 2000. gadu sākuma daudzas pilsētas pasaulē veido savas pārtikas stratēģijas (PPS). Monreāla, Roma, Barselona, Londona ir bijušas starp pionieriem. 2015. gadā tika nodibināta starptautiska pilsētu kustība “Milānas Pilsētu pārtikas politikas pakts”, kurā līdz šim iesaistījušās vairāk kā 200 pilsētu, tostarp Rīga. PPS piedāvā plašu risinājumu spektru pārtikas sistēmu uzlabošanai. Malme (Zviedrija) savā pārtikas stratēģijā izvirzījusi mērķi 2020. gadā publiskajā iepirkumā skolu vajadzībām iegādāties tikai bioloģiski ražotu pārtiku un panākt, lai iepirkuma radītās siltumnīcas gāzu emisijas būtu par 40% zemākas nekā 2002. gadā. Bristolē (Apvienotā Karaliste ) ir izveidota īpaša Pārtikas politikas padome, kura izstrādā pilsētas un reģiona pārtikas noturības plānu. Bāzeles (Šveice) pārtikas stratēģija fokusējas uz etniski un kulturāli atšķirīgu cilvēku saliedēšanu kopīgās dārzkopības aktivitātēs pilsētvidē. Vitorija-Gasteiza (Spānija) uzsvaru liek uz īso pārtikas ķēžu veicināšanu un zemnieku tirdziņu attīstību. Ārvalstu pieredze liecina, ka PPS virzieni var būt dažādi: uzlabot iedzīvotāju piekļuvi veselīgiem produktiem, veicināt vietējas pārtikas ražošanu un patēriņu, izglītot iedzīvotājus par veselīgu uzturu, uc. PPS iniciatori parasti ir pētnieki, pilsoniskās grupas un vietējie politiķi. Kopumā, PPS materializējas gan kā politikas dokumenti, gan rīcību kopums ar mērķi veicināt ilgtspējīgas pārtikas sistēmas teritoriālā līmenī (pilsētas, pašvaldības, reģioni).\nAttēls\u0026hellip;\nIesaistītie dalībnieki\r#\r\rPPS izstrādē un ieviešanā vērojama visu zināšanu un inovāciju partneru iesaiste, bet atšķirīgā intensitātē dažādos stratēģijas posmos. Pilsoniskās sabiedrības rosinātu stratēģiju iniciēšanā (Bāzele, Bristole) kopienas aktīvisti un pētnieki uzņemas vadošo lomu. Pašvaldību rosinātu stratēģiju gadījumā (Malme) ierēdņi ir galvenie virzītāji, taču aktīvi iesaista arī citus partnerus (skolu pavāri, pārtikas piegādātāji, u.c.). Vitorijā-Gasteizā PPS aizsāka lauksaimniecības konsultanti sadarbībā ar zemnieku organizācijām, tālāk veidojot saites ar pilsētas patērētājiem un pārvaldes iestādēm. Pārtikas industrija (pārstrādes uzņēmumi, tirgotāji, ēdinātāji) ir relatīvi pasīvāks dalībnieks un parasti nav starp PPS iniciatoriem, taču var iesaistīties vēlākos posmos praktisku pasākumu īstenošanā.\nResursi\r#\r\rPPS izstrāde un ieviešana prasa dažādu resursu mobilizāciju un kombinēšanu. Nozīmīgs ir brīvprātīgais darbs, ko uzņemas, vides aktīvisti, kopienu līderi (sociāls resurss). Pašvaldības atbalsts un vietējo politiķu ieinteresētība ir svarīgs politisks resurs. Dažkārt pašvaldības nodod kopienu lietošanā zemi dārzu ierīkošanai (materiāls resurss). PPS izstrādē būtiska loma ir zinātniekiem, konsultantiem un pārrobežu sadarbībai, kas veicina zināšanu apmaiņu un mācīšanos no citu valstu piemēriem.\nRezultāts\r#\r\rPPS ir pozitīva ietekme uz pārtikas sistēmām vairākos aspektos. Ražošanas ziņā tiek veicināta vietējo zemnieku un uzņēmumu darbība, atbalstīta bioloģiskā ražošana, stimulēta pilsētu dārzkopība. Pārstrādes un izplatīšanas jomā – iesaistīti mazie un vidējie ražotāji, veidoti daudzfunkcionāli pārtikas centri, veicinātas īsās pārtikas ķēdes, dažādoti tirdzniecības kanāli. Patēriņa aspektā tiek uzlabota iedzīvotāju piekļuve vietējai, svaigai produkcijai, uzlabota ēdināšanas kvalitāte skolās, veikti izglītojoši pasākumi par veselīgu uzturu, ieviesti risinājumi pārtikas atkritumu mazināšanai. PPS ir arī pozitīva ietekme uz sociālo saliedētību pilsētu kopienās un solidāru ekonomisko saišu veidošanu starp pilsētām un laukiem. Būtiski ir arī ekoloģiskie ieguvumi, kas izriet no transportēšanas attālumu samazināšanās.\nSecinājumi\r#\r\rLai PPS izstrāde un ieviešana būtu sekmīga, nepieciešama aktīvas zināšanu un inovāciju partnerības izveidošana, tās darbība un evolūcija. Ja partnerības loks netiek paplašināts, pastāv risks, ka PPS var palikt deklaratīvu ieceru līmenī. Iesaistītajiem dalībniekiem nereti ir atšķirīgi redzējumi par PPS mērķiem un rīcībām. Interešu salāgošana ir nozīmīgs panākumu faktors. Zinātnieki un nevalstiskās organizācijas var būt noderīgi partneri zemniekiem un pārtikas ražotājiem viņu interešu virzīšanā vietējās un reģionālajās pārtikas sistēmās. Ieteikumi: Ir nepieciešama zināma PPS procesa formalizācija - partnerības valdes, konsultatīvas padomes, vadības grupas izveidošana, kas pārrauga un koordinē PPS izstrādi un ieviešanu. Vadības grupai regulāri jākomunicē ar plašāko sabiedrību. Politiķiem ir jāuzņemas proaktīva loma ilgtspējīgu vietējo pārtikas sistēmu veidošanā.\nAvoti\r#\r\r Keech, D. and D. Maye (2019) Food strategy review. ROBUST. https://rural-urban.eu/publications/robust-food-strategy-review; Moragues, A.; Morgan, K.; Moschitz, H.; Neimane, I.; Nilsson, H.; Pinto, M.; Rohracher,H.; Ruiz, R.; Thuswald, M.; Tisenkopfs, T. and Halliday, J. (2013) Urban Food Strategies: the rough guide to sustainable food systems. Document developed in the framework of the FP7 project FOODLINKS (GA No. 265287) Eurocities. https://eurocities.eu/latest/what-can-cities-do-to-change-our-food-systems/ Milan Urban Food Policy Pact. https://www.milanurbanfoodpolicypact.org/)  Piemēri\r#\r\r\r\rTukuma pārtikas stratēģija\r\r\r"},{"id":15,"href":"/five/docs/chapters/4/4-1/","title":"Tukuma pārtikas stratēģija","section":"Pilsētu pārtikas stratēģijas","content":"Tukuma pārtikas stratēģija\r#\r\rSituācija\r#\r\rTukuma novads ir vienīgā pašvaldība Latvijā, kura izstrādājusi savu pārtikas stratēģiju. Citviet pasaulē šāds stratēģijas tiek veidotas, lai uzlabotu pilsētnieku apgādi ar ilgtspējīgu un veselīgu pārtiku. Tukuma gadījumā stratēģijas izstrādi ierosināja ārēji faktori, proti – Tukuma pašvaldības dalība Eiropas Savienības projektā FOODLINKS (2011-2014). Šī projekta ietvaros Tukumam radās iespēja izstrādāt savu pārtikas stratēģiju.\nRisinājums\r#\r\rTukuma novada Pārtikas stratēģija 2015-2020 tika izstrādāta no 2011. līdz 2014. gadam un apstiprināta domes sēdē 2015. gadā. Tā ir ieguvusi vietējās politikas plānošanas dokumenta spēku. Stratēģija definē mērķi veidot ilgtspējīgu pārtikas sistēmu novadā ar uzsvaru uz skolēnu ēdināšanas uzlabošanu pašvaldības mācību iestādēs un zaļā iepirkuma procedūru ieviešanu. Papildus mērķi ir vietējās ekonomikas attīstība, iedzīvotāju veselības uzlabošana un vides kvalitātes veicināšana. Paredzētās rīcības ir sagrupētas šādos blokos: (I) pašvaldības pārtikas iepirkuma pilnveidošana; (II) novada lauksaimniecības attīstības veicināšana; (III) veselīgas un kvalitatīvas pārtikas pieejamības veicināšana; (IV) iedzīvotāju informēšana, sadarbība un izglītība. Pārtikas stratēģija tika iekļauta novada ilgtspējīgas attīstības programmā un investīciju plānā, kas teorētiski ļauj pašvaldībai plānot finansiālu atbalstu konkrētām stratēģijā paredzētām rīcībām un projektiem ilgtspējīgas pārtikas aprites un veselīga uztura jomā.\nAttēls\u0026hellip;\nDalībnieki\r#\r\rSākumā noritēja aktīvas konsultācijas par stratēģijas mērķiem un rīcībām ar dažādu ieinteresēto pušu līdzdalību (pašvaldības speciālisti, izglītības iestāžu darbinieki, skolu ēdinātāji). Vēlāk diskusijās iesaistījās arī novada zemnieki un pārstrādes uzņēmumi un tika peiesaistīti zaļā iepirkuma speciālisti un lauksaimniecības konsultāciju dienesta darbinieki. Zemniekiem bija īpašas cerības, ka viņi varēs organizēti piedalīties pašvaldības publiskajos iepirkumos. Tomēr visā stratēģijas izstrādes gaitā idejas virzītājiem – pētniekiem un projektā iesaistītajiem domes darbiniekiem ne vienmēr izdevās saņemt vietējo politiķu atbalstu un nodrošinār regulāru sabiedrības iesaisti.\nRezultāts\r#\r\rNovads priekšplānā virzīja skolēnu ēdināšanas uzlabošanu un zaļā iepirkuma procedūru ieviešanu. Sasniegums ir tas, ka pašvaldībai izdevies ieviest zaļā iepirkuma principus un procedūras ēdināšanas pakalpojumu publiskajā iepirkumā. Tomēr daļa stratēģijā izvirzīto mērķu nav sasniegti. Piemēram, publiskajos iepirkumos priekšroka tiek dota valsts mēroga ēdināšanas uzņēmumiem nevis vietējiem ražotājiem. Kopumā stratēģija palikusi lielākoties formāla politiska dokumenta līmenī. To var skaidrot ar pamatā ‘ārēju’ stratēģijas iniciēšanu, ko ierosināja zinātnisks projekts. Zinātniskā institūta Baltic Studies Centre pētnieki un novada domes speciālisti bija galvenie idejas virzītāji.\nSecinājumi\r#\r\rTukuma Pārtikas stratēģijas izstrādē būtiska loma bija zinātniekiem un starptautiskam projektam, kurā mijiedarbojās pētnieki, pašvaldības un pilsoniskās sabiedrības organizācijas. Stratēģijas iniciatīva nāca no ‘ārpuses’ un nebija pašas pašvaldības izvirzīta prioritāte. Tas ietekmēja tās izstrādes gaitu un iznākumus. ZIP kodolu veidoja pētnieki un ierēdņi, kuri bija stratēģijas virzītāji. Plaša un noturīga zināšanu partnerība neizveidojās un daudzpusīgs vietējās pārtikas sistēmas dalībnieku loks netika noturīgi piesaistīts. Relatīvais ZIP vājums izskaidro, kāpēc stratēģija nerezultējās izvērstā praktiskā rīcībā. Būtisks kavēklis stratēģijas pilnvērtīgai izstrādei un īstenošanai bija politiskā atbalsta trūkums.\nIeteikums\r#\r\rPilsētu pārtikas stratēģiju izstrādē svarīgi ir: (i) iesaitīt pēc iespējas dažādus ZIP dalībniekus un nodrošināt viņu regulāru mijiedarbi; (ii) fokusēties un nelielu skaitu prioritāro rīcību.\nAvoti\r#\r\r Moragues, A.; Morgan, K.; Moschitz, H.; Neimane, I.; Nilsson, H.; Pinto, M.; Rohracher,H.; Ruiz, R.; Thuswald, M.; Tisenkopfs, T. and Halliday, J. (2013) Urban Food Strategies: the rough guide to sustainable food systems. Document developed in the framework of the FP7 project FOODLINKS (GANo. 265287)  "},{"id":16,"href":"/five/docs/chapters/5/","title":"Publiskais iepirkums","section":"Saturs","content":"Publisks ilgtspējīgas pārtikas iepirkums\r#\r\rSituācija\r#\r\rPārtikas sistēmu var mēģināt mainīt motivējot atsevišķus uzņēmumus mainīties, vai ieviešot regulējumu, kas uzreiz ļauj mainīt sistēmu kopumā. Vienlaikus, centralizēta regulējuma pieeja nevar sasniegt vēlamo rezultātu, jo pārtikas sistēmu gadījumā konteksts nozīmīgi ietekmē kādas pārmaiņas ir nepieciešams - identiskas pārmaiņas dažādos kontekstos var novest pie kardināli pretējiem rezultātiem. Rezultātā, starp pārvaldei pieejamajiem instrumentiem ir jāmeklē tādi, kas var motivēt lokālā līmenī iesaistītās puses pašas vienoties par labākajiem veidiem kā strukturēt partikas sistēmas. Vienlaikus nacionālā līmenī ir nepieciešams tikai nosaukt principus, kuriem vietējām pārtikas sistēmām vajadzētu sekot.\nRisinājums\r#\r\rViens no daudzsološākajiem risinājumiem pārtikas sistēmu ilgtspējīgu pārmaiņu veicināšanai ir ilgtspējīgas pārtikas iepirkumus. Katrā konkrētajā gadījumā tas, kā tieši tiek skaidrots, kas ir ilgtspīgs pārtikas iepirkums, atšķirsies. Tomēr kopumā šāds iepirkums paredz fokusu uz vietēju, bioloģisku, veselīgi un nereti arī sociāli atbildīgu un ētiski ražotu pārtiku. Parasti iepirkuma apraksta izstrādes gaitā iepirkuma organizētājs izdala atsevišķas galvenās pārtikas produktus raksturojošas kategorijas, kas konkrētajā vidē ir īpaši svarīgas. Ilgtspējīga pārtikas iepirkuma pieeja paredz, ka izmantojot pārvaldei nepieciešamo materiālu iepirkumu, var radīt tirgu jauna veida produktiem, tādējādi atbalstot sektora prakšu maiņu pārvaldes iecerētajā virzienā. Šī pieeja strādā, jo, no vienas puses, pārvaldes sektoram nepieciešamais (iepirktais) produktu apjoms parasti ir pietiekami liels, lai radītu pārtikas ražotājos interesi mainīties. No otras puses, publiskais iepirkums rada priekšnosacījumus, lai noteiktu produktu ražošana kļūtu lētāka un attiecīgi šie produkti kļūtu pieejamāki arī plašākai sabiedrībai. Pārtikas iepirkuma gadījumā pārvalde koncentrējas uz valsts vai pašvaldības uzturētām iestādēm - skolām, slimnīcām, bērnu dārziem, cietumiem un citām publiskām institūcijām, kurās tiek nodrošināta ēdināšana. Praksē, lai iepirkums varētu tikt izmantots ilgtspējas mērķu sasniegšanai, tā ieviešanā ir jāievēro vairāki principi. Pirmkārt, tā sekmīgums nevar tikt nodrošināts tikai ar regulējumu - ir nepieciešams iesaistīto pārvaldes pārstāvu entuziasms un izpratne/ atbalsts iepirkuma mērķiem. Iepirkuma ieviesējiem ir jābūt zināšanām par vietējo pārtikas sistēmas struktūru (kas un ko ražo un kādas ir katra ražotāja iespējas nodrošināt loģistiku. Otrkārt, lai arī nacionāla līmeņa politiski stimuli ir būtiski, IPI iespējams efektīvi izmantot tikai vietējā mērogā, kritiski izvērtējot vēlamo iepirkuma aptverto teritoriju. Treškārt, ir kritiski jāizvērtē kādi produkti un kādās kombinācijās tiek iepirkti.\nIesaistītie dalībnieki\r#\r\rStarptautiskā prakse rāda, ka sekmīga uz ilgtspēju vērsta iepirkuma ieviešana prasa plašu dažādu dalībnieku iesaisti. Primāri, protams, ir nepieciešams politikas veidotāju atbalsts - gan nacionālā, gan arī vietējā līmenī. Lai salāgotu dažādus mērķus un novērtētu prioritātes ir nepieciešams sadarboties dažādiem pārvaldes līmeņiem un jomām. Piem., iepirkuma gadījumā var būt situācijas, kurās ir nepieciešama Izglītības un zinātnes ministrijas, Veselības ministrijas, Lauksaimniecības ministrijas u.c. institūciju dialogs. Nozīmīga ir vietējās pašpārvaldes klātbūtne - tikai vietējie spēlētāji spēs praktiski novērtēt katras teritorijas iespējas, stiprās puses un riskus. Tāpat, tikai pašas institūcijas, kas nodrošina ēdināšanu (piem., skolas), spēs novērtēt savu kapacitāti kontrolēt un uzturēt iepirkuma rezultātā radušās jaunās prakses. Šī iemesla dēļ sekmīgos iepirkumos ir piesaistītas arī nevalstiskās organizācijas - gan vecāku grupas, vides organizācijas, ražotāju grupas, utt. Starp iesaistītajiem ir jāmin arī uzņēmēji, kuri piegādā produktus. Visu beidzot, te var pieminēt arī pētnieku lomu, kuri meklē veidus kā nodrošināt tādu informācijas apriti starp iesaistītajām pusēm, kas varētu palīdzēt pilnībā izmantot katrā teritorijā pieejamos resursus.\nResursi\r#\r\rNo finanšu resursiem vienīgie, kurus nepieciešams pieminēt ir līdzekļi, kurus pārvalde atvēl iepirkumam. Prakse gan rāda, ka finanšu resursi nav primārais faktors, kas nosaka ilgtspējīga iepirkuma sekmīgumu - to labāk skaidro iesaistīto dalībnieku izpratne par iepirkuma mērķiem, dialogs starp iesaistītajām pusēm, zināšanas par iepirkumu un par vietējo situāciju.\nRezultāti un ietekme\r#\r\rTiešais ilgtspējīga pārtikas iepirkuma rezultāts ir ilgtspējīgas maltītes publiskajās iestādēs. Šis ir galvenais ilgtspējīga iepirkuma mērķis daudzām iesaistītājām grupām (vecākiem, skolēniem, nereti arī iesaistītajiem uzņēmējiem). Tomēr, iltspējīgs pārtikas iepirkums ir jāaplūko arī plašāk - pievēršot uzmanību iepirkuma vēlamajai ietekmei uz sektoru un prakšu maiņu tajā. Secinājumi: Ilgtspējīgs pārtikas iepirkums ir daudzsološs instruments kā mainīt pārtikas sistēmās dominējošās prakses. Diemžēl, tā ieviešana ir komplicēta - to var ieviest tikai lokāli, tikai speciālisti ar labām zināšanām par vietējām pārtikas sistēmām un tikai iesaistot vietējās pārtikas sistēmas pārstāvjus. Neskatoties uz šiem izaicinājumiem, pasaulē ir virkne piemēru, kur ilgtspējīgs iepirkums ir spējis mainīt pārtikas sistēmas.\nAvoti\r#\r\rGrivins, M., Kunda, I., Tisenkopfs, T. (2016). Healthy food for schoolgoers in Latvia and Small farm involvement in school meal provisioning in Tukums region. Sonnino, R. (2009). Quality Food, Public Procurement, and Sustainable Development: The School Meal Revolution in Rome. Environment and Planning A: Economy and Space. Doi: https://doi.org/10.1068/a40112\nPiemēri\r#\r\r\r\rIkšķiles Brīvās skolas ēdināšana \r\r\rDinamiskais pārtikas iepirkums\r\r\r"},{"id":17,"href":"/five/docs/chapters/5/5-1/","title":"Ikšķiles Brīvās skolas ēdināšana ","section":"Publiskais iepirkums","content":"Ikšķiles Brīvās skolas ēdināšana\r#\r\rSituācija\r#\r\rIkšķiles Brīvā skola (IBS) ir vecāku dibināta un pārvaldīta pamatskola. Uztura tematika skolā attīstījās kā nozīmīgs mācību procesa aspekts. Ņemot vērā skolas pārstāvju uzskatus par vidi un pārtiku, tika veikti centieni attīstīt veselīgas ēdināšanas paradumus skolu maltīšu nodrošināšanā. Sākotnēji skolēnu ēdināšana tika nodrošināta, piegādājot skolēniem pusdienas no Ikšķiles vidusskolas. Vēlāk finansiālu iemeslu dēļ skola atlika gaļas uzglabāšanas iekārtu iepirkumu. Dažādi skolā notiekošie procesi - skolas pārstāvju uzskati par pārtiku, iekšējā finansējuma trūkums un nepieciešamība atrast risinājumus veselīgu maltīšu nodrošināšanai, veda pie vairāku ar pārtiku saistītu inovāciju un projektu attīstības.\nRisinājums\r#\r\rSkolas pārstāvju vēlme nodrošināt veselīgu un ilgstpējīgu pārtiku motivēja IBS iesaistīties un rast ilgstpējīgus risinājums visos pārtikas ķēdes posmos - audzēšanā, sagādē, pārstrādē, maltīšu pagatavošanā un ēdiena atlikumu pārvaldīšanā. Gaļas glabāšanas iekārtu iepirkuma atlikšana noveda pie ilgtermiņa lēmuma turpmāk skolā pasniegt tikai veģetāras maltītes. Skola nodrošina sezonālu un veģetāru maltīšu gatavošanu, organizējot īso bioloģiskās pārtikas piegādes ķēdi, tādā veidā mazinot pārtikas patēriņa negatīvo ietekmi uz vidi un atbalstot vietējos lauksaimniekus. Skola kombinē pārtikas sagādes kanālus daļu iepērkot no zemnieku saimniecībām (kuru saimnieko skolai pieņemamā veidā), bet daļu - audzējot skolas dārzā. Lai skolas dārzā audzēto pārtiku varētu uzglabāt, skola ir piesaistījusi finansējumu pagraba atjaunošanai un ledusskapju iegādei. Šīs investīcijas ir ļāvušās arī optimizēt sadarbību ar zemnieku saimniecībām. Pārtikas piegādes posmā, sadarbībā ar zemnieku saimniecībām, ietekme uz vidi tiek samazināta apvienojot plānotos braucienus uz vairākiem galapunktiem un iespējami piepildot mašīnas ietilpību (atvestā produkcija tiek noglabāta skolas pagrabā un ledusskapjos). Maltīšu pagatavošanā tiek izmantoti produkti, kas audzēti skolas permakultūras dārzā un siltumnīcās. Strādājot pie veselīgas pārtikas popularizēšanu plašākā mērogā, skola attīstīja “Brīvā veikala” izveidi - Vietējo BIO pārtikas ražotāju un amatnieku produkcijas izplatīšanas centru, kas atbalsta vietējās produkcijas plašāku izmantošanu un popularizēšanu, tādā veidā uzlabojot lauku-pilsētas ekonomiku. Veikalā tiek pārdoti arī skolas pavāres gatavotie ēdieni. Skola organizē tiešās pirkšanas pulciņu un sēklu bibliotēkas veidošanu un sēklu maiņu. IBS iesaistās Ekoskolu programmā, pārvaldot ēdiena atlikumu izmantošanu. Dažādās skolas pārtikas aktivitātes papildina vienu otru palīdzot skolai sasniegt savus kopējos mērķus.\nIesaistītie dalībnieki\r#\r\rĒdināšanas procesa organizēšanā skolā pamatā iesaistītas zemnieku saimniecības un skolēnu dārzniece, kas nodrošina pārtikas produktu piegādi, pavāre, kas ir atbildīga par maltīšu pagatavošanu un skolēni, kas ir galvenie ēdiena patērētāji. Risinājumu ieviešanas atbalstam tiek piesaistīti papildus dalībnieki - citas zemnieku saimniecības, kas nepieciešamības gadījumā veic vajadzīgo pārtikas produktu piegādi, skolēnu vecāki un skolotāji, kas iesaistās dārza uzturēšanā un citās aktivitātēs, uztura speciālists, kas izstrādāja sabalansētu ēdināšanas plānu. Ārpus skolas maltīšu nodrošināšanas pasākumiem, tiek piesaistīti dalībnieki citu projektu ieviešanai - pārtikas ražotāji un amatnieki, vietējie iedzīvotāji, pašvaldība. IBS sadarbojas un dalās pieredzē ar iedzīvotājiem, citām Latvijas un ārvalstu izglītības iestādēm, uztura un vides ekspertiem un NVO sektoru, tostarp “Zaļā brīvība” un “Latvijas Permakultūras biedrība”.\nResursi\r#\r\rFinansējums pārtikas nodrošināšanai tiek iegūts no pašvaldības, kas apmaksā brīvpusdienas 1.-4. klašu skolēniem un vecākiem, kuri sedz nelielu daļu no papildu ēdināšanas izdevumiem un maksā ikmēneša mācību maksu. Citi projekti tiek organizēti ar pašvaldības atbalstu, IBS uzturētā veikala resursiem un skolotāju, vecāku un citu aktīvistu brīvprātīgā darba ieguldījumu. Veikala izveide tika līdzfinansēta no Eiropas Lauksaimniecības fonda un Ikšķiles pašvaldības, atbalstīta no Zemkopības ministrijas un Lauku atbalsta dienesta.\nRezultāti un ietekme\r#\r\rVeselīgas ēdināšanas nodrošināšanas centieni attīstīja un mijiedarbojās ar citu aktivitāšu īstenošanu skolas un vietējā līmenī - tiek nepārtraukti attīstīti jauni skolēnu ēdināšanas praktiskie risinājumi, veidotas saiknes ar iesaistītajām pusēm atbalsīta skolas kopienas veidošanās. Izglītība par pārtiku un dabu tiek attīstīta gan skolas līmenī, iesaistot iedzīvotājus vietējā mērogā un daloties pieredzē ar plašāku sabiedrības daļu un NVO pārstāvjiem. Nacionālā līmenī, vecāku iesaiste un juridiskās zināšanas noveda pie izmaiņām likumdošanā par gaļas patēriņu skolās, kas iepriekš tika norādīta kā obligāta.\nSecinājumi\r#\r\rRisinājums tapis vecāku un skolas pārstāvju iniciatīvas dēļ, tā rezultātā pilsoniskās sabiedrības aktivitāte ieviesa inovācijas vietējā un nacionālā līmenī. Pārtikas nodrošināšanā un projektu attīstīšanā nozīmīga ir skolas pārstāvju sadarbība ar zemnieku saimniecības un amatnieku uzņēmumiem, un vietējo institūciju pārstāvjiem. Vienlaikus skola darbojas kā nozīmīgs zināšanu aprites aģents, daloties pieredzē un informējot sabiedrību, NVO un citas izglītības iestādes par ilstspējīgas pārtikas lietošanas paradumu risinājumiem.\nAvoti\r#\r\r Grīviņš, M. \u0026amp; Orste, L. (2021). Ikšķiles Brīvās skolas gadījums. SINFO projekta pārskats. http://www.brivaskola.lv/  "},{"id":18,"href":"/five/docs/chapters/5/5-2/","title":"Dinamiskais pārtikas iepirkums","section":"Publiskais iepirkums","content":"Dinamiskais pārtikas iepirkums\r#\r\rKonteksts\r#\r\rMaziem un vidējiem pārtikas ražotājiem ir sarežģīti piedalīties vietējos publiskajos pārtikas iepirkuma konkursos, kuros tiek iepirkta pārtika ēdināšanas nodrošināšanai publiskās iestādēs, piemēram, skolās, slimnīcās, aprūpes namos, cietumos u.tml. Šajos konkursos produkti bieži tiek iepirkti lielās produktu grupās un apjomos, ko nelielie ražotāji individuāli nespēj nodrošināt, un tādēļ nav spējīgi konkurēt ar lielākiem un bieži vien ārpus reģiona esošiem piegādātājiem. Tādējādi publiskā pārtikas iepirkuma sistēma neveicina reģionālu pārtikas sistēmu nostiprināšanos, jo mazākiem lauksaimniekiem ir ierobežota piekļuve būtiskam vietējam pārtikas tirgus kanālam, savukārt vietējās publiskās ēdināšanas klienti patērē citviet audzētus produktus.\nRisinājums, dalībnieki un resursi\r#\r\rDinamiskais pārtikas iepirkums (DPI) ir informācijas tehnoloģijās (IT) balstīts risinājums, kas sakopo informāciju par pieejamo produktu piedāvājumu no daudziem un dažādiem lauksaimniekiem un piedāvā tos pircējiem (sabiedriskās ēdināšanas pakalpojumu nodrošinātājiem) vienotā interneta platformā. Informācija par pieejamiem produktiem tiek regulāri atjaunināta - lauksaimniekiem ir pieeja sistēmai sava piedāvājuma precizēšanai -, un tādējādi produktu piedāvājums un cenas var no dienas uz dienu dinamiski mainīties. Produkti netiek grupēti lielākās produktu iepirkuma grupās, un tādējādi piedāvājumā var piedalīties plašāks ražotāju loks, tostarp mazie un vidējie ražotāji, kuri atzīti kā atbilstoši dalībai pārtikas iepirkumā saskaņā ar iepirkuma rīkotāju noteiktajiem kritērijiem. Pircējiem platformā, pasūtot produktus, ir redzama tikai informācija par pieejamiem produktiem un to cenu. DPI ieviešanai būtisks ir politiskais atbalsts tādas publiskā pārtikas iepirkuma sistēmas veidošanai reģionā, kurā tiek veicināta mazo un vidējo ražotāju iesaiste. Līdzīgi kā ierastajos publiskajos pārtikas iepirkumos, arī DPI nepieciešams pārtikas iepirkuma organizētājs, kas vadītu ražotāju piedāvājuma apkopošanu un piegāžu nodrošināšanu no saimniecībām līdz ēdināšanas pakalpojumu sniedzējiem. Vēlams, lai tā būtu organizācija, kas labi pārzina vietējos ražotājus. IT speciālisti iesaistās interneta platformas izveidē, kurā tiek sakopots produktu piedāvājums, balstoties uz ieinteresēto lauksaimnieku sniegto informāciju, un pircēji iegādājas izvēlētos produktus. Visbeidzot, risinājuma īstenošanā piedalās ieinteresētie vietējie ražotāji, piedāvājot savus saražotos produktus, un ēdināšanas pakalpojumu sniedzēji.\nRezultāts un ietekme\r#\r\rĪstenotie DPI pilotprojekti Apvienotās Karalistes skolās liecina, ka palielinās vietējo ražotāju iesaiste publiskajos pārtikas iepirkumos un vērojama svaigu produktu iegādes palielināšanās, tādējādi nodrošinot ilgtspējīgāku un veselīgāku pārtiku sabiedriskajā ēdināšanā. Jo īpaši efektīvs risinājums DPI ir mazo un vidējo ražotāju grupā, jo viņi var piegādāt produktus atbilstoši saražotajam apjomam un viņiem nav jānodrošina pieprasījums pilnībā. Palielinoties vietējās pārtikas īpatsvaram publiskajos iepirkumos, uzlabojas nodarbinātība reģionā. Samazinājušies pārtikas transportēšanas attālumi, jo produktu piegādes līdz skolām tiek veiktas centralizēti, līdz ar to samazinot enerģijas patēriņu un oglekļa izmešus. Paredzama vietējo patērētāju (skolēnu) un ražotāju satuvināšanās, jo pilotprojektu ietvaros plānoti saimniecību apmeklējumi un lauksaimnieku vizītes skolās.\nSecinājumi un ieteikumi\r#\r\rIT piedāvā jaunus risinājumus ilgtspējīgākas pārtikas piegādes ķēžu organizēšanā, tajās ļaujot efektīgāk iesaistīt vietējos mazos un vidējos ražotājus. Pārejai uz jauno iepirkuma procedūru, kas ievērojami atšķiras no ‘parastā’ pārtikas iepirkuma, iepirkuma organizētājiem nepieciešams atvēlēt pietiekami laiku un finanšu un cilvēkresursus, lai laicīgi un vispusīgi informētu un piesaistītu potenciālos piegādātājus. Sekmīga DPI ieviešanā tā organizētājiem ir svarīgi komunicēt un sadarboties ar vietējiem ražotājiem un pārtikas iepircējiem - ēdināšanas pakalpojumu sniedzējiem - iepirkuma kritēriju izstrādē, piedāvājuma un pieprasījuma formulēšanā, piegāžu organizēšanā.\nVizuālais materiāls\u0026hellip;\nAvoti\r#\r\r ROBUST: Keech et al. 2019 School meals : https://rural-urban.eu/sites/default/files/SFS_COP_PPWebinar_SchoolMeals_Gloucestershire.pdf Feedback-for-BANES-pilot-Food-Model-contract.docx-1.pdf (crowncommercial.gov.uk)  "},{"id":19,"href":"/five/docs/chapters/6/","title":"Demonstrējumi","section":"Saturs","content":"Demonstrējumi kā zināšanu pārneses metode lauksaimniecībā\r#\r\rSituācija\r#\r\rLauksaimnieciskā ražošana prasa plašas un daudzveidīgas gan teorētiskās, gan praktiskās zināšanas par audzējamām kultūrām un mājlopu šķirnēm, saimniekošanas sistēmām, kā arī par vides apstākļiem un tehnoloģijām. Šīs zināšanas ļauj uzlabot lauksaimniecības produktu primārās ražošanas efektivitāti un pārtikas ilgtspēju. Tomēr ne visi lauksaimnieki var viegli piekļūt nepieciešamājām zināšanām un tās pielietot, jo pieejamības, pasniegšanas formāta un satura ziņā tās var būt slikti pielāgotas praktiķu vajadzībām. Ne vienmēr arī iespējams individuāli veidot kontaktus un tiešā veidā sazināties ar nozares speciālistiem un citu saimniecību pārstāvjiem, lai apspriestu kādus aktuālus saimniekošanas jautājumus.\nRisinājums\r#\r\rArvien plašāku pielietojumu lauksaimniecisko zināšanu komunikācijā kā pasaulē, tā Latvijā gūst demonstrējumi, kas paredz uzskatāmu un praktisku šo zināšanu nodošanu lietotājiem. Latvijā ierasts publiski īstenoto demonstrējumu formāts ir Lauku/Fermu dienas saimniecībās, kas ietver priekšlasījumus iekštelpās un demonstrējuma objektu apskati dabā. Latvijā demonstrējumi tiek īstenoti dažādās lauksaimniecības nozarēs, aptverot gan augkopību, gan lopkopību. Šie demonstrējumi attiecināmi gan uz konvencionālo, gan integrēto un bioloģisko lauksaimniecību. Vairums demonstrējumu vērsti uz saimniekošanas efektivitātes un ražīguma paaugstināšanu, skarot arī vides ilgtspējas jautājumus. Demonstrējumu elementi sastopami arī tādos neformālākos formātos kā kooperatīva biedru saimiecību apmeklējumi vai nelielas zemnieku interešu grupas vietējā konsultanta vadībā, kas veicina lauksaimnieku savstarpēju mācīšanos. Formālie demonstrējumi var balstīties kā uz zinātnieku veiktiem izmēģinājumiem, tā izmēģinājumiem, kas īstenoti, sadarbojoties zinātniekiem, konsultantiem un lauksaimniekiem.\nAttēls\u0026hellip;\nIesaistītās puses\r#\r\rFormālos demonstrējumus Latvijā lielākoties organizē valsts zinātniskie institūti (piem., Stendes un Priekuļu pētniecības centri, Dārzkopības institūts) un lauksaimniecības konsultāciju organizācijas (piem., Latvijas Lauku konsultāciju un izglītības centrs), tostarp piesaistot vietējās komercsaimniecības. Demonstrējumus atbalsta arī atsevišķas nevalstiskās organizācijas (piem., Latvijas Dabas fonds) un ražotāju kooperatīvi (piem., LATRAPS). Lauku/Fermu dienas apmeklē ne tikai lauksaimnieki, bet arī konsultanti, speciālisti (agronomi, veterinārārsti), studenti un citi interesenti.\nResursi\r#\r\rBūtiski resursi izmēģinājuma un demonstrējuma īstenošanā ir akadēmiskās un praktiskās zināšanas, kā arī pieejamā infrastruktūra un cilvēkresursi. Finansējums pamatā nāk no valsts vai starptautiskiem finanšu avotiem un bieži tiek nodrošināts projektu veidā.\nRezultāts\r#\r\rDemonstrējumu formātā komunicētā informācija ir ļoti praktiska un viegli uztverama. Klātienes dalība ļauj uzskatāmā veidā redzēt reālos saimniekošanas apstākļos īstenotus risinājumus un tūlītēji tos apspriest domubiedru grupā. Formālu un neformālu sarunu gaitā demonstrējumus pasākuma laikā tiek veicināta mācīšanās gan no kolēģiem, gan no klātesošajiem citu jomu pārstāvjiem. Demonstrējuma pasākumā zināšanas gūst arī paši izmēģinājuma saimniecības pārstāvji, kuri aktīvi iesaistās domu un pieredzes apmaiņā ar dalībniekiem. Klātienē apmeklējot saimniecību, dalībnieki mēdz pamanīt un apspriest jaunus, nereti pašu saimnieku ieviestus radošus risinājumus un saimniekošanas knifus, kas var lieti noderēt. Ne mazāk svarīgs ieguvums apmeklētājiem ir iespēja uzzināt par vispārējām aktualitātēm lauksaimniecības vidē, kā arī uzturēt esošos un dibināt jaunus kontaktus ar citiem zemniekiem un speciālistiem. Attiecību veidošana un informācija par to, pie kā vērsties dažādos jautājumos, ir nozīmīgs papildinājums paša zināšanām. Savukārt sadarbībā starp pētniekiem, konsultantiem un lauksaimniekiem balstīti izmēģinājumi un demonstrējumi ļauj veidot ciešāku sasaisti starp zinātnisko izpēti un lauksaimnieku aktuālajām vajadzībām, veicinot to orientāciju uz lietotāju.\nSecinājumi un ieteikumi\r#\r\rDemonstrējumi ir vērtīga iespēja lauksaimniekiem ne tikai gūt jaunas zināšanas un mācīties citam no cita, bet arī uzturēt un dibināt jaunus kontaktus, dot sev atelpas brīdi no ikdienas darbu slodzes un rutīnas. Publiski demonstrējumi lielākām grupām ir svarīgs mācīšanās formāts, bet tas nevar aizstāt individuālu pieredzes un zināšanu apmaiņu neformālā vidē un šaurākā lokā. Atsevišķs demonstrējums lielākoties var tikai rosināt uz jauninājuma ieviešanas apsvēršanu savā saimniecībā, bet nevar garantēt tā nekavējošu izplatību. Svarīgas ir arī konkrētam demonstrējumam sekojošas aktivitātes – apmācības, individuālas konsultācijas, papildu informācijas avotu nodrošināšana.\nAvoti\r#\r\r Ādamsone-Fiskoviča, A., Grīviņš, M., Ķīlis, E. (2019) Demonstrējumi lopkopībā – mācīšanās un kontaktu veidošanas iespējas. Latvijas Lopkopis. http://llkc.lv/lv/nozares/lopkopiba/demonstrejumi-lopkopiba-macisanas-un-kontaktu-veidosanas-iespejas PLAID projekta prakses anotācijas (https://ec.europa.eu/eip/agriculture/en/find-connect/projects/peer-peer-learningaccessing-innovation-through): PA16 - Lauksaimnieciskie demonstrējumi Latvijā; PA24: Lauksaimniecisko demonstrējumu veiksmes faktori; PA27 - Neformālu lauksaimniecisko demonstrējumu loma: Latvijas augļkopju kooperatīva piemērs; PA42: Lopkopības demonstrējumi Latvijā. Adamsone-Fiskovica, A., Grivins, M., Burton, R. J. F., Elzen, B., Flanigan, S., Frick, R., Hardy, C. (2021) Disentangling critical success factors and principles of on-farm agricultural demonstration events. The Journal of Agricultural Education and Extension. https://doi.org/10.1080/1389224X.2020.1844768  Piemēri\r#\r\r\r\rVirtuālie demonstrējumi lauksaimniecībā\r\r\r"},{"id":20,"href":"/five/docs/chapters/6/6-1/","title":"Virtuālie demonstrējumi lauksaimniecībā","section":"Demonstrējumi","content":"Virtuālie demonstrējumi lauksaimniecībā\r#\r\rSituācija\r#\r\rLauksaimniekiem un ar šo jomu saistītajiem speciālistiem ir pieejami dažādi informācijas avoti, kas ļauj apgūt jaunas teorētiskās un praktiskās zināšanas - tostarp profesionālās izglītības programmas, kursi un semināri, profesionālā un populārzinātniskā literatūra, pieredzes apmaiņas braucieni. Pētījumi rāda, ka visefektīvākie ir praktiski demonstrējumi, kas lauksaimniecībā nereti tiek īstenoti ar dažādu klātienes pasākumu palīdzību, piemēram, publiskām Lauku/Fermu dienām izmēģinājumu saimniecībās. Tomēr ne vienmēr interesentiem ir iespējas tos apmeklēt dēļ attāluma vai citiem loģistikas un laika ierobežojumiem.\nRisinājums\r#\r\rPieaugot digitālo rīku (t. sk. viedtelefonu) lietojumam, informācijas un komunikācija tehnoloģiju un interneta pieejamībai, ir iespējams paplašināt gan zināšanu ieguves veidus, gan uzrunāto auditoriju. Arvien lielāku lomu lauksaimnieku izglītībā, apmācībā un konsultēšanā ieņem videoformāta materiāli. Daudziem lauksaimniekiem ir pašiem savi YouTube videokanāli, kas gūst plašu atsaucību kolēģu vidū. Virtuālie demonstrējumi, izmantojot lauksaimniekiem domātus vai lauksaimnieku pašu veidotus īsākus (2-5 minūšu) vai garākus videomateriālus, ir labs veids, kā dalīties ar saimniecībā izmantotām inovatīvām pieejām un risinājumiem. Tiešsaistes formāts vienlaikus paplašina gan demonstrējumu īstenošanas iespējas ražojošās saimniecībās, gan demonstrējumu pieejamību, tostarp mazina ierobežojumus, kas saistīti ar klātienes apmeklējumiem nepieciešamo laika patēriņu. Tā vietā, lai lauksaimnieki pavadītu vairākas stundas ceļā uz kādu klātienes demonstrējumu, kas beigās var izrādīties tiem no satura viedokļa mazvērtīgs, šādi virtuālie demonstrējumi var kalpot kā labs vizuāli uzskatāms sagatavošanās materiāls, lai izsvērtu demonstrējamās tehnoloģijas vai saimniekošanas pieejas atbilstību konkrētā lauksaimnieka vajadzībām un saimniecības apstākļiem. Savukārt atbilstības gadījumā video ir labs rosinājums apmeklēt klātienes demonstrējumu papildu infomācijas iegūšanai.\nAttēli\nVirtuālie demonstrējumi ļauj plaši izmantot gan standarta, gan 360o kameras, kā arī dronu piedāvātās iespējas, kas sniedz daudzveidīgāku vizuālo un telpisko priekšstatu par demonstrējumā aplūkojamo jautājumu. Piemēram, tās var būt virtuālās tūres, izmantojot virtuālās realitātes brilles, kas ļauj brīvi pašam skatītājam mainīt redzesleņķi un apskates objektus. Var tikt veidoti arī virtuālo saimniecību animēti modeļi, kas piedāvā iedomātas tipiskas saimniecības vides simulāciju, īstenojot virtuālu pastaigu pa to. Tās laikā iespējams aktivizēt arī dažādus videomateriālus par saimniecībā īstenotiem saimniekošanas jaunievedumiem, šos materiālus pēc nepieciešamības pielāgojot dažādām mērķauditorijām un tēmām. Šādi vizuālie līdzekļi palīdz arī pārvarēt valodas barjeras plašāku daudznacionālu auditoriju gadījumā. Video izplatīšanai var izmantot tādus sociālos medijus kā Twitter, FaceBook un YouTube, kā arī dažādus reģionāla un nacionāla mēroga lauksaimnieku un pētnieku tīklus.\nIesaistītās puses\r#\r\rVirtuālos demonstrējumus var īstenot gan individuāli, gan radošās komandās, veidojot sadarbību ar dažādu jomu pārstāvjiem, tostarp piesaistot publisko vai privāto finansējumu. Piemēram, Eiropa Savienības finansētajā projektā PLAID izveidotā virtuālās saimniecības lietotne tika izstrādāta sadarbībā ar britu universitātes spēļu tehnoloģiju programmas studentiem un zinātniskā institūta pētniekiem, izstrādes procesā konsultējoties ar potenciālajiem lietotājiem. Savukārt video materiālu izstrāde notika kopdarbībā starp lauksaimniecības konsultantiem, lauksaimniekiem un komunikācijas speciālistiem.\nResursi\r#\r\rVirtuālo demonstrējumu īstenošanai nepieciešamie resursi var atšķirties atkarībā no izmantojamās tehnoloģijas un sarežģītības (piem., 2D, 3D). Īsu videoklipu filmēšanu veicot ar ikdienā pieejamu viedtelefonu un izmantojot kādu no brīvpieejas skaņas un attēla apstrādes programmām, ieguldījumi būs mazāki. Savukārt profesionālāku tehnoloģiju (dronu, 360o kameru) un sarežģītāku risinājumu (virtuālo tūru, kas sastāv no videomateriālu kopuma) gadījumā tie būs lielāki, kā arī var prasīt pamatīgākas zināšanas un prasmes. Rezultāts: Virtuālie demonstrējumi un to pieejamība dažādās platformās (viedtelefonos, planšetēs, datoros) sniedz iespēju viegli piekļūt vizuāli viegli uztveramai informācijai par inovācijām ražojošās saimniecībās, kas paplašina dažādu jauninājumu izplatību lauksaimniecībā. Šie demonstrējumi sniedz piekļuvi demonstrējumiem plašākām un daudzveidīgākām sociāldemogrāfiskām lauksaimnieku grupām gan dzimuma, gan vecuma, kā arī saimniecības lieluma un atrašanās vietas ziņā, kā arī studentiem apmācību procesā un dažādām ar lauksaimniecības praksi nesaistītām iedzīvotāju grupām.\nSecinājumi\r#\r\rVirtuālie demonstrējumi, izmantojot video un audiovizuālos risinājumus, ir noderīgs veids, kā dalīties ar zināšanām un veicināt dažādu jaunievedumu izplatību lauksaimnieku vidū. Praktisku demonstrējumu formāts palīdz mazināt dažādus šķēršļus gan attiecībā uz to, kā zināšanas tiek nodotas, gan kā tās tiek apgūtas. Svarīgi gan norādīt, ka virtuālie demonstrējumi drīzāk izmantojami kā klātienes demonstrējumu papildinājums, nevis to aizstājējs. Lai veicinātu kvalitatīvu videoformāta demonstrējumu pieejamību, nepieciešams arī sniegt metodisku un tehnoloģisku atbalstu lauksaimniecisko demonstrējumu īstenotājiem dažādas inovācijas atspoguļojošo video uzņemšanā, rediģēšanā un izplatīšanā.\nAvoti\r#\r\r Hardy, C., Vanev, D., Alfoldi, T., Tippin, L. (LEAF). 2019. Good Practice guidelines for Virtual Demonstration. Deliverable of PLAID project. https://plaid-h2020.hutton.ac.uk/sites/www.plaid-h2020.eu/files/PLAID_WP4_HUT_DV_Good%20Practice%20guidelines%20for%20Virtual%20Demonstrations%2027_2_19%20(003).pdf Hardy, C., Sutherland, L-A. 2019. The Virtual Farm as an alternative or an addition to ‘live on-farm demonstration’: Challenges and opportunities. Proceedings of the 24th European Seminar on Extension (and) Education (ESEE2019), pp. 227-237. https://www.crea.gov.it/documents/68457/0/European+Seminar+on+Extension+and+Education+%285%29.pdf/0aa24566-c206-67ad-cdda-aead0c5e57c8?t=1606900561856 https://ec.europa.eu/eip/agriculture/sites/default/files/20180427_ws_latvia_pres02_poster_session_plaid.pdf Virtuālās saimniecības lietotne: https://plaid-h2020.hutton.ac.uk/farm-app  "},{"id":21,"href":"/five/docs/chapters/7/","title":"Digitalizācija lauku attīstībā","section":"Saturs","content":"Digitalizācijas principi un pieejas lauku attīstībā\r#\r\rSituācija\r#\r\rZemnieku saimniecībās un lauku uzņēmumos arvien vairāk tiek ieviestas digitālās tehnoloģijas – sensori, datu bāzes, precīzās metodes, virtuālās ierīces, autonomās sistēmas, satelītdati, mobilās aplikācijas, roboti, uc. Šīs tehnoloģijas ļauj uzņēmējiem efektīvāk izmantot resursus, kāpināt produktivitāti, aizstāt roku darbu, uzlabot mārketingu, biznesa vadību. Eiropas Savienības Kopējā lauksaimniecības politika digitalizāciju virza kā vienu no nākotnes prioritātēm līdzās Zaļajam kursam. Taču digitalizācijas radītās iespējas nav vienādi pieejamas visiem lauku uzņēmējiem un iedzīvotājiem. Digitālās tehnoloģijas var radīt arī sociālas un ekonomiskas plaisas. Lai digitalizācija būtu ilgtspējīga, proti – veicinātu gan uzņēmumu konkurētspēju, gan uzlabotu iedzīvotāju labklājību, sekmētu vides aizsardzību un citus svarīgus lauku dzīves aspektus, digitālās tehnoloģijas nepieciešams papildināt ar atbalstošiem sociāliem un politiskiem risinājumiem.\nRisinājums\r#\r\rApvārsnis 2020 projekts DESIRA liecina, ka lauksaimniecības attīstību līdz 2040. gadam būtiski ietekmēs tādas digitālās tehnoloģijas kā precīzā lauksaimniecība un datu kombinēta izmantošana. Mežsaimniecībā nozīmīgs būs meža resursu digitāls monitorings un lielo datu apstrāde. Lauku attīstības jomā perspektīvi digitālie risinājumi tiek saistīti ar publisko pakalpojumu nodrošināšanu digitālajā vidē, attālinātām darba formām un viediem teritoriju attīstības risinājumiem (piemēram – viedie ciemi).\nGalvenie aģenti, kas virza lauku digitalizāciju ir: lauku uzņēmēji, lauksaimniecības tehnikas ražotāji un piegādātāji un informācijas un komunikācijas pakalpojumu kompānijas, piemēram – mobilo sakaru operatori. Šie aģenti pamatā mijiedarbojas tirgus ietvaros. Ieviešot nozarei būtiskas digitālās platformas (piemēram, Latvijā – Lauku atbalsta dienesta informatīvās sistēmas), aktīva loma ir valstij un publiskā sektora organizācijām. Digitālajās iniciatīvās, kas vērstas uz sabiedrības vajadzībām un teritoriju integrētu attīstību, bieži kopdarbojas visi četrkāršās spirāles dalībnieki – industrija, pētnieki, pārvaldes iestādes, pilsoniskās sabiedrības grupas.\nRezultāts\r#\r\rDESIRA projektā digitalizācija tiek pētīta kā sabiedrisks, politisks un tehnisks process. Digitālas tehnoloģijas veido ilgtspējīgu lauksaimniecības un lauku nākotni, ja tiek ņemtas vērā, ne tikai biznesa intereses, bet arī sabiedrības vajadzības un intereses. Sekmīgi lauku digitalizācijas piemēri liecina, ka ieguldījumi digitālajā infrastruktūrā un tehnoloģijās ir tikuši papildināti ar izglītojošiem pasākumiem, cilvēku digitālo prasmju pilnveidošanu. Kā piemēru var minēt Eiropas digitālo nedēļu, bet dalībvalstu līmenī – Francijā pieņemto Digitālās iekļaušanas plānu.\nSecinājumi un ieteikumi\r#\r\rDESIRA projekts ir sagatavojis septiņas rekomendācijas digitalizācijas pārvaldībai lauku reģionos:\n Radīt digitalizācijai nepieciešamo infrastruktūru. Saistīt digitalizāciju ar ilgtspējīgu attīstību. Pielāgot digitalizāciju kontekstam, iesaistot ieinteresētās puses un vietējos iedzīvotājus. Atbalstīt digitālo iekļaušanu, lai izvairītos no marginalizācijas un polarizācijas. Attīstīt digitālās ekosistēmas, īpaši atbalsot padomdevējus un zināšanu brokerus. Veidot elastīgu digitālo pārvaldību, kas ļauj mijiedarboties politiķiem, zinātniekiem, praktiķiem. Veidot ilgtspējīgu digitalizāciju veicinošus politikas instrumentus, kas atbalstītu vietējās kopienas.  Piemēri\r#\r\r\r\rKultūras pakalpojumu digitalizācija Tukumā\r\r\rPublisko pakalpojumu digitalizācija Vidusvelsā\r\r\rDigitālās prasmes Lornē ciematā Francijā\r\r\r"},{"id":22,"href":"/five/docs/chapters/7/7-1/","title":"Kultūras pakalpojumu digitalizācija Tukumā","section":"Digitalizācija lauku attīstībā","content":"Kultūras pakalpojumu digitalizācija Tukumā\r#\r\rSituācija\r#\r\rTukuma novada pašvaldība ilgstpējīgas attīstības stratēģijas ietvaros izvirzījusi mērķi nodrošināt savstarpējo saikni un pakalpojumus iedzīvotājiem visos pašvaldības reģionos. Iedzīvotāju skaita krituma dēļ novada attālākajās teritorijās infrastruktūras un sabiedrisko pakalpojumu nodrošināšana rada slodzi pašvaldības budžetam.\nRisinājums\r#\r\rPašvaldībā tika aktīvi attīstīti informācijas un komunikācijas tehnoloģiju (IKT) risinājumi, izmantojot video tiešsaistes funkcijas domes sēžu, kultūras un citu pasākumu pārraidīšanai. Domes sēžu tiešraide veicina procesu caurspīdību, lielāku iedzīvotāju līdzdalību un iesaisti lēmumu pieņemšanas procesā, nodrošinot augstāka līmeņa pieejamību iedzīvotājiem visā novadā. iešsaistē tiek sniegtas atbildes uz iedzīvotāju uzdotajiem jautājumiem. Tāpat tiek pārraidīti novadam nozīmīgi kultūras pasākumi, konferences un forumi. Pasākumu ieraksti atrodami Tukuma mājaslapas arhīvā un sociālajā tīklā Facebook. Novada pašvaldība ieviesusi arī e-bibiliotēkas platformu. Sistēma nodrošina piekļuvi literatūras materiāliem, datubāzēm un publikācijām. Funkcija tiek nodrošināta caur Latvijas Universitātes bibliotēkas vadības sistēmu, kas ļauj lietotājam meklēt publikācijas pēc atlasītajiem kritērijiem un publikācijas pasūtīšanu.\nIesaistītie dalībnieki\r#\r\rTukuma novada pašvaldība, kas iniciēja un pārvaldīja risinājuma ieviešanu kopā ar pašvaldības Kultūras, sporta un sabiedrisko attiecību nodaļu un Informācijas tehnoloģiju nodaļu, un sastrādājas ar vietējiem iedzīvotājiem. Privātu kompāniju pakalpojumu piesaiste notika lielāku pasākumu laikā.\nResursi\r#\r\rTiešsaistes platforma attīstīta no Tukuma pašvaldības finanšu līdzekļiem. E-bibliotēkas rīks organizēts no valsts, pašvaldības un ES fondu līdzekļiem. Platformu uztur privāta kompānija.\nRezultāti un ietekme\r#\r\rPasākumu pārrraide spēcina saikni starp novada lauku teritorijāmm veicina pieejamību un ciešāku pašvaldības sadarbību ar iedzīvotājiem neatkarīgi no viņu dzīvesvietas, kā arī piedāvā saturu ārpus pašvaldības dzīvojošajiem. Risinājuma ieviešanas izaicinājumi saistīti ar ierobežotu tehnoloģisko resursu pieejamību, laba interneta savienojuma nodrošināšanu un izdevumiem. Lielāku pasākumu pārraides nodrošināšanai jāparedz privātu kompāniju pakalpojumu piesaiste. E-bibliotēkas izmantošana paredz iedzīvotāju laika ietaupīšanu, veicot personīgā profila pārvaldīšanu attālināti (un samazinot braucienu nepieciešamību). Risinājuma ietekme atkarīga no iedzīvotāju digitālās pratības ierobežojumiem un bibliotēku tehniskā nodrošinājuma.\nSecinājumi\r#\r\rPašvaldības pārstāvju digitālo līdzekļu ieviešana un izmantošana veicina kultūras un intelektuālo pakalpojumu pieejamību novada iedzīvotājiem neatkarīgi no ierobežotajiem infrastruktūras resursiem. Novada pārstāvju organizētie tiešsaistes pasākumi nodrošina informācijas aprites funkciju un ciešāku saikni ar iedzīvotājiem. Sadarbība ar privātajām kompānijām palīdz organizēt lielāka mēroga pārraides. E-bibliotēkas platforma attīstīta uz esošo pakalpojumu bāzes, sekmējot veiksmīgu pakalpojuma ieviešanu un nodrošināšanu. Tādā veidā IT risinājumi ļauj pašvaldībām ietaupīt līdzekļus, vienlaikus nodrošinot augstas kvalitātes pakalpojumus.\nAvoti\r#\r\r ROBUST: Kilis, E. (2020). Online broadcast facility on the municipality’s webpage Living Lab Tukums, Latvia. Iegūts no https://rural-urban.eu/sites/default/files/Tuk_Good%20practice_Online%20broadcast_end.pdf ROBUST: Kilis, E. (2020). Library e‐services ‐ e‐library and online databases. Izgūts no https://rural-urban.eu/sites/default/files/Tuk_Good%20practice_Library%20e-services_end.pdf  "},{"id":23,"href":"/five/docs/chapters/7/7-2/","title":"Publisko pakalpojumu digitalizācija Vidusvelsā","section":"Digitalizācija lauku attīstībā","content":"Publisko pakalpojumu digitalizācija Vidusvelsā\r#\r\rSituācija\r#\r\rMonmausšīras apgabals (iedzīvotāju skaits: 94 000) Velsā ir lauku teritorija ar piecām lielākām pilsētām (katrā no tām ir līdz 15 000 iedzīvotāju) un daudziem maziem ciematiem. Lai gan apgabals atrodas Kārdifas - Velsas galvaspilsētas un ekonomikas un kultūras centra - tuvumā, Monmausšīras attālākie lauku reģioni ikdienā saskaras ar daudziem izaicinājumiem, tostarp vāju interneta pieslēgumu. Velsā pilsētās ātrgaitas interneta pārklājums ir 93% ēku, taču lauku apvidos tas sarūk līdz 77%, un tikai 41% ir labs 4G interneta pieslēgums. Tādejādi lauku iedzīvotājiem ir ierobežotas iespējas saņemt gan publiskos, gan privātus pakalpojumus, piemēram, veikt banku maksājumus. Savukārt interneta pārklājuma nodrošinājums privātajam sektoram individuāli ir ekonomiski neizdevīgs.\nRisinājums\r#\r\rLai mazinātu sociālo un ekonomisko plaisu starp pilsētu un laukiem un veicinātu vietējo lauku kopienu zināšanu un prasmju pilnveidi, kas būtu līdzvērtīga pilsētu iedzīvotājiem, Monmausšīras apgabala padome sadarbībā ar Lanoveras ciema padomi īstenoja digitalizācijas pilotprojektu četros lauku ciematos. Tā ietvaros ciematu kopienas zāles tika aprīkotas ar platjoslas internetu un Wi-Fi pieslēgumu.\nIesaistītie dalībnieki\r#\r\rProjektu savu kopienu vārdā īstenoja četras vietējās pašpārvaldes. Pašpārvaldes uz to mudināja vietējās sabiedrības pārstāvji, aktualizējot kopienas vajadzības.\nResursi\r#\r\rLanoveras kopienas un Monmausšīras apgabala padome projekta īstenošanai piesaistīja Velsas valdības Lauku kopienas attīstības fonda un ES Lauku attīstības programmas finansējumu.\nRezultāts\r#\r\rCiemu digitalizācijas projekta īstenošanas rezultātā četru ciematu kopienas zāles tika modernizētas un aprīkotas ar ar ātrgaitas/ platjoslas internetu un Wi-Fi iekārtu. Telpas ir atvērtas vietējām kopienām, un tās var izmanot dažādiem sabiedriskiem pasākumiem. Zāļu aprīkojums ar interneta pieslēgumu, projektoriem, ekrāniem un skaņas aparatūru ļauj organizēt jauna veida pasākumus (izrāžu translēšana, tiešsaistes pasākumi). Uzlabotā infrastruktūra un tās piedāvātās iespējas piesaista kopienu namiem jaunu auditoriju. Telpas tiek nomātas arī dažādiem publiskiem un privātiem maksas pasākumiem, kas papildina kopienas budžetu.\nIetekme\r#\r\rTehnoloģiskās infrastruktūras uzlabošana visupirms ir sekmējusi iedzīvotāju digitālo prasmju attīstību un dažādu pakalojumu pieejamību, taču tai ir daudz plašāka sociālā ietekme. Projekta īstenošanas rezultātā vietējā sabiedrībā ir veicinātas jaunas līdzdalības un sadarbības iespējas un veidi. Kā minēts, digitālo pakalojumu pieejamība kopienu zālēs tām piesaista vietējo sabiedrību un veicina sociālās saiknes. Katrā ciematā ir brīvprātīgie, kuri atbild par ikdienas darbiem un pasākumu plānošanu aprīkotajās zālēs. Vietējās ciemu pārvaldes veicina pilsonisko līdzdalību un iniciatīvu, piemēram, kopienas padomes sanāksmes tiek rīkotas jaunajās kopienu zālēs, un komunikāciju tehnoloģiju izmantošana (Skype) ļauj iedzīvotājiem pievienoties sapulcei un tieši sazināties ar saviem padomniekiem bez nepieciešamības braukt uz sapulces norises vietu. Projekts tiek īstenots kā partnerība starp Llanoveras kopienas padomi un Monmausšīras apgabala padomi, tādējādi nostiprinot pārvaldes līmeņu sadarbību attīstības izaicinājumu risināšanā.\nSecinājumi\r#\r\rMērķtiecīgas investīcijas digitālajā infrastruktūrā veicina un aktivizē kopienas, iedzīvotāju pilsonisko un sabiedrisko līdzdalību, atklāj jaunus sadarbības veidus, rada pievienoto vērtību lauku telpai, piešķirot lauku telpai jaunu ietvaru, nozīmi, vērtību. Kopienu iedzīvotāji apzinās, ka ir līdzvērtīgi un līdzatbildīgi, un iesaistās pārmaiņu procesos, kā arī veicina tos paši.\nAvots\r#\r\r ROBUST: Good Practice: Village halls as digital hubs: https://rural-urban.eu/sites/default/files/MW_Good-practice_Village-Halls_end.pdf  "},{"id":24,"href":"/five/docs/chapters/7/7-3/","title":"Digitālās prasmes Lornē ciematā Francijā","section":"Digitalizācija lauku attīstībā","content":"Digitālās prasmes Lornē ciematā Francijā\r#\r\rSituācija\r#\r\rLormē ciemats (iedzīvotāju skaits - 1300) Burgundijas reģionā Francijā kopā ar citām apkaimes teritorijām saskārās ar grūtībām nodrošināt kvalitatīvus interneta sakarus lauku teritorijās un nepieciešamību uzlabot iedzīvotāju digitālās prasmes. Ciematu pārvalde apzinājās ekonomisko un sociālo potenciālu, ko informācijas un komunikāciju tehnoloģiju izplatīšana varētu sniegt lauku teritoriju attīstībai. Lai risinātu situāciju, lauku teritorijā tika attīstīta digitālā infrastruktūra kopā ar iedzīvotāju digitālo prasmju uzlabošanu.\nRisinājums\r#\r\rLormē tika ieviesta reģionāla līmeņa digitālā politika kopējā ekonomiskā un sociālā potenciāla attīstībai visās reģiona daļās. Digitalizācijas politikas ietvaros 2008. gadā tika ieviests digitālais lauku attīstības centrs, kas nodrošināja dažādus pakalpojumus - sanāksmju un biroja telpas, tehnisko atbalstu un aprīkojumu, videokonferenču iespējas un ātra interneta pārklājumu. 2015. gadā centrs paplašināja informācijas tehnoloģiju piedāvājumu. atverot tā dēvēto ‘ražošanas labratoriju’ (FabLab). Attīstības centra panākumi rosināja tālāku sociāli-ekonomisko izaugsmi un dažādu informācijas un digitālo tehnoloģiju projektu, kompāniju un pakalpojumu attīstību - interneta tīkla uzlabošanu ciematā, digitālo mācību līdzekļu izstrādi, dronu pakalpojumus enerģijas zudumu kontrolei, kopienas sensoru projektu ūdens, gaisa un enerģijas kvalitātes uzraudzībai, pasākumus gados vecāku cilvēku digitālai iekļaušanai. Tika organizēti reģionālie kompetences uzlabošanas pasākumi, apmācības un starpniecības pakalpojumi uzņēmējdarbības, sabiedrības un kopienu pārstāvjiem. Vietējā līmenī veikti izglītojoši pasākumi, kas māca un iedrošina cilvēkus izmantot jaunās digitālās tehnoloģijas un iespējas. Iedvesmojoties no Lormē piemēra, citi reģiona ciemati attīsta sev atbilstošos digitālos risinājumus.\nDalībnieki\r#\r\rRisinājuma ieviešanu vada Nièvre numérique, valsts iestāde, kas izveidota, lauku optiskā interneta tīklu un digitālo pakalpojumu uzlabošanai. To attīsta ciematu pašvaldības un reģionālās attīstības aģentūras. Projektu atbalsta vietējie informācijas un komunikācijas tehnoloģiju uzņēmumi un iedzīvotāju kopienas.\nResursi\r#\r\rAttīstības centru finansēja Francijas Nacionālās Reģionālās attīstības aģentūra, Eiropas Reģionālās attīstības fonds un valsts lauku investīciju atbalsta programma. Pakalpojumu attīstībā piesaistīta kopienas līdzdalība.\nRezultāts\r#\r\rDigitālo iniciatīvu rezultātā tika uzlabotas gan ciemata iedzīvotāju digitālās prasmes, gan attīstīta digitālā infrastruktūra. Ir uzlabota privātā un publiskā sektora sadarbība lauku digitalizācijas jomā. Tiek ieviesti projekti, kas sekmē efektīvu dabas, enerģijas un sabiedrisko resursu pārvaldību.\nSecinājumi\r#\r\rIniciatīvas virzītāji norāda, ka uzlabojumus digitālajā infrastruktūrā nepieciešams attīstīt kopā ar izglītojošiem pasākumiem, kas mācītu un iedrošinātu cilvēkus izmantot jaunās digitālās tehnoloģijas un iespējas.\nAvoti\r#\r\r European Network for Rural Development. French strategies for digitising rural areas. https://enrd.ec.europa.eu/sites/default/files/enrd_publications/digital-strategies_case-study_fr.pdf Desira (2020). The Digital transformation of Lormes. https://desira2020.eu/wp-content/uploads/2020/11/20_AEIDL_Lormes_fv.pdf  "},{"id":25,"href":"/five/docs/chapters/8/","title":"Dzīvās prakses laboratorijas","section":"Saturs","content":"Dzīvās prakses laboratorijas inovāciju kopradei un ieviešanai\r#\r\rKonteksts\r#\r\rLai sekmētu pētnieku, praktiķu un citu ieinteresēto pušu veiksmīgu sadarbību inovāciju izstrādē, Eiropas Savienības finansētos pētniecības un inovāciju projektos arvien biežāk tiek veidotas dzīvās prakses laboratorijas (DzPL). DzPL ir atvērtas inovāciju platformas, kuru mērķis ir risināt konkrētu kādas jomas praktiķu identificētu problēmu, eksperimentējot ar praktiskiem risinājumiem, tos pilnveidojot ieviešanas procesā. Šī pieeja akcentē jauninājumu kopradi un aktīvu kolektīvu darbību, kurā pētnieki līdzdarbojas konsultantu kapacitātē, kā arī dokumentē konkrētu risinājumu ieviešanas un izstrādes veiksmes un neveiksmes, kas ļautu citām DzPL mācīties no kolēģu pieredzes. DzPL darba organizācijas principi atšķiras, jo tie tiek pielāgoti apstākļiem un izvēlētās jomas specifikai, bet vienmēr balstīti uz praktiķu un pētnieku sadarbību. Baltic Studies Centre pētnieki ir bijuši iesaistīti vairākās DzPL, kuru mērķis bija risināt ar pilsētas-lauku mijattiecībām, pārtikas digitālo mārketingu un dārzkopību saistītas problēmas.\nRisinājums\r#\r\rKatra DzPL strādā pie konkrēta risinājuma, kura izstrādes process lielā mērā atkarīgs no iesaistīto pušu vajadzībām, pieejamajiem resursiem un institucionālā ietvara uzliktajiem ierobežojumiem. Visos gadījumos tiek iesaistīts plašs aģentu un organizāciju loks, lai nodrošinātu daudzveidīgu zināšanu bāzi un ļautu partneriem vienam no otra mācīties. AgriLink DzPL mērķis bija izveidot tiešsaistes platformu, kurā būtu apvienoti visi resursi, kas pašreiz pieejami konsultāciju pakalpojumu lietotājiem dārzkopībā, un ļautu ātri atrast viņu praktiskajām un komerciālajām vajadzībām atbilstošu risinājumu. ROBUST DzPL Tukumā tika veidota ar mērķi saglabāt un veicināt reģiona daudzveidīgo kultūras dzīvi. Tās centrālais uzdevums bija izstrādāt pirmo Tukuma novada kultūras stratēģiju. Darbs pie stratēģijas izstrādes pašvaldībai deva iespēju attīstīt efektīvāku un iekļaujošāku kultūras dzīves pārvaldības modeli, kā arī uzlabot kultūras piedāvājuma kvalitāti un pieejamību visa reģiona ietvaros. DESIRA DzPL mērķis ir izstrādāt novatorisku atbalsta sistēmu liellopu gaļas sektorā, lai ar digitālajiem rīkiem uzlabotu un paplašinātu tirgu. Piemēram, digitālā mārketinga stratēģija, kuras mērķis ir informēt patērētājus un lauksaimniekus par Latvijas liellopu gaļas īpašībām..\nIesaistītie dalībnieki\r#\r\rPētnieki (Baltic Studies Centre, LLU, DI), pašvaldības (Tukums), kultūras iestādes, lauksaimnieku organizācijas (Zemnieku Saeima), lauksaimniecības konsultanti (LLKC), Latvijas Augļkopju asociācija. Visos gadījumos DzPL iniciēja pētnieki un konkrēti prakses partneri, kas vienojās par sākotnējo problēmas uzstādījumu.\nResursi\r#\r\rNepieciešamais finansējums un apmācība tika nodrošināta projektu AgriLink, ROBUST un DESIRA ietvaros.\nRezultāts\r#\r\r(i) izstrādāta mājaslapa, kas apkopo publiski pieejamus resursus par pārstrādi dārzkopības nozarē un palīdzēs lauksaimniekiem ātrāk un mērķtiecīgāk atrast tiem nepieciešamo informāciju (AgriLink); (ii) izstrādāts un apstiprināts Tukuma kultūrvides attīstības plāns 2020.-2025. gadam (ROBUST); (iii) izstrādāta digitālā mārketinga stratēģija kvalitatīvas liellopu gaļas patēriņa veicināšanai.\nSecinājumi\r#\r\rVeidojot DzPL komandā nepieciešams iekļaut cilvēkus, kas pārstāv dažādas ieinteresēto personu grupas, pirms tam veicot situācijas izpēti, lai novērtētu, kurus cilvēkus vai organizācijas nepieciešams procesā iesaistīt. Iekļaujoša kolektīva veidošanas politika sekmēs sadabību un zināšanu pārnesi, ļaujot partneriem mācīties vienam no otra un atrast vēlamo sadarbības formātu. Jāņem vērā, ka gludam un operatīvam koprades procesam komandā var būt nepieciešami līderi, kas nebaidās uzņemties vadību un virzīt radošo procesu. DzPL jāizvēlas problēmjautājums, kuru iespējams atrisināt, ņemot vērā pieejamos laika un finansiālos resursus, kā arī institucionālā ietvara uzliktos ierobežojumus. Vienlaikus jāizvēlas tēma, kas iesaistītajām pusēm šķiet aktuāla un spēs motivēt aktīvu rīcību, lai praksē ieviestu nepieciešamos risinājumus.\nPiemēri\r#\r\r\r\rLauksaimnieku mijiedarbība ar konsultantiem tiešsaistē\r\r\rTukuma kultūras stratēģijas koprade\r\r\r"},{"id":26,"href":"/five/docs/chapters/8/8-1/","title":"Lauksaimnieku mijiedarbība ar konsultantiem tiešsaistē","section":"Dzīvās prakses laboratorijas","content":"Lauksaimnieku mijiedarbība ar konsultantiem tiešsaistē\r#\r\rKonteksts\r#\r\rLatvijā nav vienota resursa, kas lauksaimniekiem un ražotājiem dotu pilnīgu priekšstatu par konsultācijas sniedzošajām organizācijām un indivīdiem, kā arī Latvijā pieejamajiem materiāliem un konsultāciju formām augļu/dārzeņu pārstrādes un šo produktu mārketinga jomās. Līdzīgi kā citās Eiropas Savienības dalībvalstīs, lauksaimnieku, mazo pārtikas uzņēmumu un lauksaimniecības konsultantu savstarpējā sadarbība Latvijā ierasti notiek klātienē. Vienlaikus lauksaimnieki ir pieraduši uzrunāt konsultantus, ar kuriem viņi ir nodibinājuši ciešus kontaktus daudzu profesionālās sadarbības gadu garumā, kā arī ir novērojams digitālo prasmju trūkums, kas var atturēt lauksaimniekus un uzņēmumus no tiešsaistes rīku izmantošanas.\nRisinājums\r#\r\rAgriLink dzīvās prakses laboratorijas (DzPL) ietvaros tiek veidota tiešsaistes platforma, kas apvienotu visus resursus, kas pašreiz pieejami konsultāciju pakalpojumu lietotājiem, un ļautu tiem ātri atrast nepieciešamo informāciju, lai apmierinātu konkrētas praktiskās un komerciālās vajadzības. DzPL komanda vairākos tematiskos pasākumos pārrunāja lauksaimnieku un ražotāju aktuālās zināšanu un informācijas vajadzības, kā arī esošos zināšanu un informācijas ieguves avotus. Tas tika darīts, lai nodrošinātu izvirzītajiem mērķiem atbilstošu tiešsaiste platformu un tās satura struktūru. Lai padarītu platformu dažādiem lietotājiem pieejamu, DzPL komanda aktīvi iesaistīja konsultantus, tādējādi nodrošinot veiksmīgu un mērķtiecīgu rīka izveidi (piemēram, informācija tiek pasniegta saprotami). Lai nodrošinātu platformas darbību arī pēc projekta beigām, tiek panākta vienošanās ar Latvijas Augļkopju asociāciju par mājaslapas uzturēšanu un satura atjaunošanu.\nIesaistītie dalībnieki\r#\r\rpētnieki (Baltic Studies Centre, LLU, Dārzkopības institūts), lauksaimnieki, lauksaimniecības konsultanti (LLKC), Latvijas Augļkopju asociācija. DzPL vadīja Baltic Studies Centre un Dārzkopības institūta pētnieki, konsultējoties ar citiem projektā iesaistītajiem partneriem.\nResursi\r#\r\rNepieciešamais finansējums un apmācība tika nodrošināta projekta AgriLink ietvaros.\nRezultāts\r#\r\rIzstrādāta mājaslapa, kas apkopo publiski pieejamus resursus par pārstrādi dārzkopības nozarē un palīdz lauksaimniekiem ātrāk un mērķtiecīgāk atrast tiem nepieciešamo informāciju.\nSecinājumi\r#\r\rDzPL pieredze liecina, ka veiksmīga tiešsaistes atbalsta platformas attīstība ir atkarīga no (i) komandas, kurā ietilpst cilvēki, kas pārstāv dažādas ieinteresēto personu grupas, un (ii) platformas piesaistīšanas esošai tīmekļa vietnei, kuru uztur atzītas konsultāciju vai lauksaimnieku organizācijas. Izpratne par to, kā lauksaimnieki parasti sadarbojas ar konsultantiem attiecīgajā valstī, var palīdzēt izstrādāt risinājumus tiešsaistes sistēmu stipro pušu izmantošanai, vienlaikus neradot traucējumus, kas neprognozējami ietekmētu konsultanta-lauksaimnieka sadarbību. Procesa gaitā kļuva skaidrs, ka veiksmīgam koprades procesam DzPL komandā var būt nepieciešami līderi, kas sniedz konkrētu priekšstatu par iecerēto rezultātu, nebaidoties uzņemties vadību un virzīt radošo procesu, vienlaikus konsultējoties ar dažādām iesaistītajām pusēm.\nAvoti\r#\r\rAgriLink prakses anotācijas PA4: Building platforms for improved advisor-practitioner communication: the Latvian living lab PA30: Guided co-creation –the importance of visual representations in letting creativity unfold PA79: Agricultural advice: addressing the challenges of going online\n"},{"id":27,"href":"/five/docs/chapters/8/8-2/","title":"Tukuma kultūras stratēģijas koprade","section":"Dzīvās prakses laboratorijas","content":"Tukuma kultūras stratēģijas koprade\r#\r\rKonteksts\r#\r\rTukuma pašvaldībā ir plašs kultūras iestāžu un tradīciju loks, kas nodrošina aktīvu kultūras dzīvi gan Tukuma pilsētā, gan pagastos. Ņemot vērā pašvaldības rīcībā esošos līdzekļus, bija nepieciešams attīstīt efektīvāku un iekļaujošāku kultūras dzīves pārvaldības modeli, kā arī uzlabot kultūras piedāvājuma koordināciju un kvalitāti visa reģiona ietvaros. Pilnveidojot kultūras dzīvi un tās pārvaldību, tiktu stiprinātas saiknes starp pilsētu un pagastiem, kā arī kultūras dzīves pieejamība, vienlaikus efektīvi izmantojot pieejamos kultūras resursus tūrisma jomas stiprināšanai. Šādu pārmaiņu ieviešanai bija nepieciešams plānošanas dokuments, kurā formulēta kultūras jomas attīstības stratēģija un vidēja termiņa mērķi. Pašvaldībai, izstrādājot šādu dokumentu, svarīgi saskaņot atšķirīgas kultūras dzīves attīstības vīzijas, jo dokumenta izstrādes procesā būtu jāiesaista dažādu jomu kultūras iestāžu pārstāvji ar nesaskanīgām prioritātēm.\nRisinājums\r#\r\rROBUST projekta ietvaros Tukumā 2018. gadā tika izveidota dzīvās prakses laboratorija (DzPL), kuras darbību sākotnēji virzīja Baltic Studies Centre pētnieki un Tukuma pašvaldības pārstāvji. Tā tika izveidota ar mērķi saglabāt un veicināt reģiona daudzveidīgo kultūras dzīvi, kā arī sekmēt pilsētas un lauku mijattiecības Tukuma pašvaldībā. Tās centrālais uzdevums bija pirmās Tukuma novada kultūras stratēģijas izstrāde, procesā saskaņojot dažādas kultūras dzīves attīstības vīzijas. Kultūras stratēģijas izstrādes procesā tika iesaistīts plašs kultūras darbinieku un kultūras pakalpojumu lietotāju loks no visas pašvaldības, kuri dažādos formātos sadarbojās ar pētniekiem un pašvaldības pārstāvjiem. Lai atvieglotu stratēģisko plānu izstrādes procesu, Tukuma pašvaldība 2019. gadā uzsāka sadarbību ar SIA BALTKONSULTS moderatorēm. Viņu darba uzdevums bija apzināt esošo situāciju kultūras jomā, kā arī sadarbībā ar jomas profesionāļiem veikt detalizētu analīzi par atsevišķiem sektoriem. Balstoties uz izpēti, tika organizēti vairāki darbsemināri un fokusgrupu diskusijas, kurās piedalījās kultūras iestāžu darbinieki. Šo aktivitāšu rezultātā tika izstrādāts Tukuma kultūrvides attīstības plāns, kurš 2020. gadā tika iesniegts Tukuma domē.\nIesaistītie dalībnieki\r#\r\rPētnieki (Baltic Studies Centre), pašvaldība (Tukums), moderatori (SIA Baltkonsults), kultūras iestāžu pārstāvji, Tukuma iedzīvotāji. Procesu iniciēja Baltic Studies Centre pētnieki sadarbībā ar Tukuma pašvaldību, taču darba gaitā svarīgāku lomu sāka ieņemt SIA BALTKONSULTS.\nResursi\r#\r\rNepieciešamais finansējums un apmācība tika nodrošināta projekta ROBUST ietvaros.\nRezultāts\r#\r\rIzstrādāts un apstiprināts Tukuma kultūrvides attīstības plāns 2020.-2025. gadam.\nSecinājumi\r#\r\rDzPL metodoloģija var tikt pielāgota plānošanas dokumenta izstrādei. Izmantojot DzPL pieeju, jāņem vērā institucionālā ietvara īpatnības, jo, izstrādājot Tukuma kultūrvides attīstības plānu, bija nepieciešams ievērot formālas prasības. Būtiski ir saskaņot pētnieku un prakses partneru intereses, jo DzPL mērķis ir praktisks rezultāts, kas sasniegts eksperimentālā veidā. Domājot par izaicinājumu, kura pārvarēšanai tiek veidota DzPL, jābūt skaidrībai, ka visas iesaistītās puses ir motivētas aktīvi piedalīties konkrētās problēmas risināšanā.\nAvoti\r#\r\rThree Lessons from ROBUST\u0026rsquo;s Cultural Connections Community of Practice Tukums Rural-Urban Update, Issue 1 Tukums Rural-Urban Update, Issue 2 Tukums Living Lab Report\n"},{"id":28,"href":"/five/docs/chapters/9/","title":"Digitālie mārketinga rīki","section":"Saturs","content":"Digitālie mārketinga rīki lauksaimniekiem\r#\r\rSituācija\r#\r\rDigitālās tehnoloģijas sniedz plašu iespēju klāstu, kuras, izmantojot un pielāgojot savām vajadzībām, lauksaimnieki var sekmēt savas saimniecības vai uzņēmuma attīstību. Iespējamie risinājumi aptver dažādus ilgtspējas aspektus. Piemēram, digitālie rīki var uzlabot ražīgumu, palielināt resursu izmantošanas efektivitāti, tādējādi kāpinot saimniecību ienākumus, vienlaikus samazinot arī lauksaimniecības nelabvēlīgo ietekmi uz vidi. Digitalizācijai ir būtiska ietekme arī uz saimniecību produktu realizācijas iespējām, jo jaunie digitālie mārketinga rīki un risinājumi ļauj lauksaimniekiem un maziem pārtikas uzņēmumiem vieglāk uzrunāt plašu klientu loku, neveicot milzīgas investīcijas. Digitālās tehnoloģijas atvieglo piekļuvi dažādiem preču noieta tirgiem, apvienojot tiešsaistes risinājumus ar inovatīviem loģistikas risinājumiem. Vienlaikus, ņemot vērā rīku dažādību un nepieciešamās prasmes, lauksaimniekiem un pārtikas uzņēmumiem jāizdara stratēģiskas izvēles, kas ļauj digitālos risinājumus veiksmīgi integrēt saimniecību esošajās praksēs, izvērtējot pieejamos resursus un savas prasmes.\nRisinājums\r#\r\rPielietojot digitālo mārketinga rīku sniegtās iespējas, lauksaimnieki sākuši aktīvāk izmantot tiešsaistes komunikāciju, lai informētu klientus un radītu jaunus veidus, kā klienti saimniecībā ražotos produktus var iegādāties. Saimniecības, iesaistoties diskusijā ar potenciālo klientu, izmanto dažādas sarežģītības pieejas, sākot ar produktu bilžu ievietošanu saimniecību Instagram un Facebook kontos, beidzot ar produkcijas realizāciju tiešsaistes veikalos (piem., negantigardi.lv, svaigi.lv) vai izmantojot vēstkopas. Saimniecībām, kas attīsta pašas savus tiešsaistes veikalus, nepieciešams investēt IKT speciālistu pakalpojumos, kas ļauj īstenot savu produktu realizācijas vīziju. Vienlaikus lielu lomu spēlē arī tirdzniecības platformas, kas nepieder kādai konkrētai lauksaimniecībai, lauksaimniecību tīklam vai starpniekam. Arī produktu piegādi ne vienmēr nodrošina paši lauksaimnieki. Šādos gadījumos tiek izmantoti starpnieku pakalpojumi, taču tas palielina produkta cenu galapatērētājam. Atsevišķos gadījumos platforma nodrošina tikai nepieciešamo vidi, kas patērētājiem ļauj atrast saimniecības, kas piedāvā attiecīgo produktu. Citos gadījumos platformas īpašnieki pilda starpnieku funkciju, saimniecību produkciju pārdodot un piegādājot paši, vienlaikus arī lauksaimnieku konsultējot par produkta dizainu un iepakojumu.\nIesaistītie dalībnieki\r#\r\rDalībnieku lomas lielā mērā atkarīgas no konkrētā risinājuma īpatnībām. Gadījumos biežāk iesaistīti (i) lauksaimnieki un pārtikas uzņēmumi, kas vēlas pārdot savu produkciju; (ii) patērētāji, kas vēlas produktus iegādāties, (iii) sociālo mediju un tiešsaistes tirdzniecības platformas, kas kalpo kā starpnieki; (iv) IKT speciālisti un (v) uzraugošās iestādes (piem., Pārtikas un veterinārais dienests).\nResursi\r#\r\rLai izmantotu digitālo mārketinga rīku iespējas, nepieciešama datortehnika, viedierīces, finansiālie līdzekļi IKT risinājumu ieviešanai saimniecībās, kā arī ražošanas resursi, kas ļauj piedāvāt produktu, kas atbilst valsts pārtikas drošības un kvalitātes prasībām.\nRezultāts\r#\r\r(i) paplašināts saimniecības klientu loks, (ii) apgūti jauni produktu noeita kanāli, (iii) radīta iespēja savu produktu realizēt, ierobežojot starpnieku lomu, (iv) apgūtas jaunas prasmes, kas ļauj efektīvāk vadīt saimniecību un realizēt savu produkciju, (v) pielāgošanās pēdējā laika tendencei stiprināt tiešsaistes tirdzniecību, vienlaikus stiprinot neatkarību no lielajiem pārtikas sagādes ķēžu dalībniekiem.\nSecinājumi\r#\r\rSaimniecības izmanto dažādas sarežģītības digitālā mārketinga risinājumus, tāpēc svarīgi paturēt prātā, ka digitālais mārketings var apzīmēt plašu prakšu un inovāciju spektru, kas atbilst lauksaimnieku un uzņēmumu nospraustajiem mērķiem. Saimniecību spēja izmantot digitālo risinājumus sniegtās iespējas bieži atkarīga no tām pieejamajiem resursiem un lauksaimnieku prasmēm. Lai gan atsevišķi lauksaimnieki izvēlas veidot savas tiešsaistes tirdzniecības platformas, starpnieku uzturētas vietnes sniedz iespējas arī saimniecībām bez nepieciešamajiem resursiem un zināšanām. Arī šādos gadījumos lauksaimniekiem nepieciešams attīstīt savas digitālā mārketinga prasmes, izmantojot sociālos medijus.\nPiemēri\r#\r\r\r\rSvaigi.lv\r\r\rNeganti gardi\r\r\r"},{"id":29,"href":"/five/docs/chapters/9/9-1/","title":"Svaigi.lv","section":"Digitālie mārketinga rīki","content":"Svaigi.lv - tirgus tiešsaitē\r#\r\rSituācija\r#\r\rPēdējo dekāžu laikā Latvijā ir izveidojusies vērā ņemama patērātāju grupa, kura vēlas patērēt augstas kvalitātes, ētiski un atbildīgi ražotus un veselīgus produktus. Pirmās uz šīm pārmaiņām reaģēja nevalstiskās aktīvistu grupas, kuras savām vajadzībām izveidoja nereģistrētas patērētāju kopienas - tiešās pirkšanas pulciņus, kuros pircēji kopā uzrunāja pārtikas ražotājus, nodrošinot sev tiešu pieeju produkcijai, kas ir ražota atbilstoši šo patērētāju ekspektācijām. Šo nevalstisko kopienu mērķis ir gan nodrošināt biedrus ar viņu vēlmēm atbilstošu produkciju, gan veicināt pārmaiņas pārtikas sistēmās. Šīs kopienas nosaka ierobežojumus ar kādiem produktiem tās strādās (izvēlētājiem produktiem ir jābūt bioloģiskiem), kā arī izvirza striktas ekspektācijas pret cilvēkiem, kuri nolemj pievienoties šīm kopienām (dalībnieki par dalību kopienā/ pulciņā apņemas kopienai veltīt daļu sava brīvā laika “dežūrai” - komunikācijai ar iesaistītajiem ražotājiem un no ražotājiem saņemto produktu šķirošanai). Tiešā pirkšana pēdējo gadu laikā ir strauji attīstījusies gan piesaistot jaunus patērētājus, gan arī uzlabojot šī procesa loģistiku (izmantojot vienkāršus digitālus rīkus lai optimizētu komunikāciju grupu iekšienē). Vienlaikus, daļa no iesaistītajiem pircējiem nav apmierināti ar izveidoto modeli. Neapmierinātība nāk no patērētāju grupas, kuri vēlas iegūt iespēju iegādāties augstas kvalitātes produktus, bet nevēlas investēt daļu no sava brīvā laika, lai mainiītu pārtikas sistēmas.\nRisinājums\r#\r\rNovērojot, ka daļa no tiešajā tirdzniecībā iesaistītajiem patērētājiem nemeklē veidu, kā mainīt pārtikas sistēmas un nevēlas investēt savu laiku tiešās pirkšanas sistēmas uzturēšanā , 2015. gadā atsevišķi uz uzņēmējdarbību orientēti tiešās pirkšanas dalībnieki izveidoja alternatīvu šai sistēmai. Izveidotais uzņēmums pārņēma pieeju, kurā, patērētājs izvēlas produktus tieši no viena pārtikas ražotāji (un tas tiek darīts izmantojot šim nolūkoam izveidotā mājas lapā). Vienlaikus, produktu izvēle tika krietni atvieglota. Uzņēmums izveidoja tiešsaistes veikalu svaigi.lv, kurā patērētāji, meklējot pēc saimniecībam vai pēc produktu grupas, var izvēlēties sev interesējošos produktus. Tāpat, šajā lapā pircējs var iegūt pamata informāciju par saimniecībām, kuras piedāvā savu produkciju. Saimniecības, no kurām tiek pirkti produti, tos nogādā Svaigi.lv loģistikas centrā. Patērētājam tad tiek piedāvāta iespēja - šos produktus sev ērtākā laikā saņemt loģisikas centrā vai pieteikt to piegādi ierobežotos laikos uz mājām. Par piegādi pircējam tiek piestādīts rēķins. Uzņēmums, lai piesaistītu un informētu klientus, plaši izmanto arī citus tiešsaistes rīkus.\nIesaistītie dalībnieki\r#\r\rSvaigi.lv centrā ir uzņēmums, kurš ir saņēmis sociālā uzņēmuma statusu. Lai uzņēmums varētu funkcionēt, tam ir nepieciešams plašs saimniecību un pārstrādātāju loks, kas ir gatavs piekrist uzņēmuma izveidotajam tirdzniecības modelim. Uzņēmums arī ir piesaistītijis plašu patērētāju loku (2019. gadā tās varētu būt pat 4000 mājsaimniecības).\nResursi\r#\r\rUzņēmums tika uzsākts, izmantojot dibinātājiem pieejamos finanšu līdzekļus. Attīstot darbību, uzņēmumspiesaistītija Eiropas Savienības finansiālu atbalstu – “ALTUM” administrētu grantu. Pie resursiem var pieskaitīt arī uzņēmuma izveidoto ražotāju un pārstrādātāju datu bāzi un uzkrāto pieredzi.\nRezultāts\r#\r\rPar ilgtermiņa rezultātiem ir pāragri runāt. Svaigi.lv sniegumu dažādas iesaistītās puses vērtē atšķirīgi. Vienlaikus, svaigi.lv palīdz ražotājiem sasniegt patērētājus un padara mazo ražotāju produkciju pieejamāku. Svaigi.lv ir arī platforma, kuru ražotāji var izmantot, lai mārketētu savus produktus.\nSecinājumi un ieteikumi\r#\r\rTiešsaistes rīki var palīdzēt radīt jaunus veidus kā patērētājiem un ražotājiem satikties un rada iespējas jauniem vidutājiem.\n"},{"id":30,"href":"/five/docs/chapters/9/9-2/","title":"Neganti gardi","section":"Digitālie mārketinga rīki","content":"Neganti gardi\r#\r\rSituācija\r#\r\rBrāļi Vīganti ir lauksaimnieki, kas 2011. gadā sāka nodarboties ar pilna cikla bioloģisko lopkopību, redzot, ka draugi un radi bieži ēd zemas kvalitātes ne-bioloģisku gaļas produkciju. Pakāpeniski tika nostiprināts mērķis plašākam klientu lokam piedāvāt augstvērtīgu vietējo ražotāju gaļu, par kuras kvalitāti tie varētu būt pārliecināti. 2016. gadā brāļi Vīganti atvēra savu gaļas sadales cehu, kas ļāva piedāvāt klientiem kvalitatīvu bioloģiski audzētu liellopu gaļu no pašu saimniecības. Sākotnēji produkcija tika tirgota draugiem un paziņām, taču klientu lokā bija arī nepazīstami cilvēki, kuri caur lauksaimnieku sociālajiem tīkliem bija uzzinājuši par Vīgantu produkciju. Šajā periodā komunikācija ar klientiem galvenokārt notika, izmantojot aplikāciju WhatsApp un epastus, taču šāds risinājums ļāva uzrunāt salīdzinoši šauru cilvēku grupu.\nRisinājums\r#\r\rLai sasniegtu plašāku klientu loku, tika izdarīta izvēle par labu digitālajam mārketingam. 2019. gada tika izveidota tiešsaistes vietne negantigardi.lv. Mājaslapas attīstība tiek raksturota kā loģisks saimnieciskās darbības turpinājums. Lai to izveidotu, brāļiem bija nepieciešams apgūt jaunas prasmes un zināšanas saistībā ar IKT risinājumiem. Stiprinot savu kompetenci, viņi varēja pilnvērtīgi sadarboties ar IT uzņēmumiem un tiem komunicēt savas vajadzības, kas ļavā izveidot lauksaimnieku vajadzībām atbilstošu mājaslapu. Šādai pieejai produktu realizācijai ir vairākas pozitīvas iezīmes. Pirmkārt, mājaslapa tiek uzskatīta par labu vieta, kur apkopot un uzkrāt informāciju par saimniecību un tās piedāvāto produkciju, tādējādi ļaujot klientiem attālināti iepazīties ar piedāvājumu. Otrkārt, tā ļauj pārdevējam savienot interneta veikalu ar noliktavas datubāzi, tādējādi nodrošinot, ka klients laicīgi zina, vai pasūtītais produkts tiešām ir pieejams. Treškārt, klients var izmantot tiešsaistes apmaksas rīkus, kas atvieglo pavadzīmju rakstīšanu. Paralēli interneta veikalam tiek izmantoti arī citi digitālie rīki (piem., Facebook, Instagram), kas ļauj uzrunāt vēl plašāku klientu loku ar dažādām tiešsaistes mārketinga aktivitātēm (piem., konkursi). Sākoties Covid-19 pandēmijai, tika uzsākta sadarbība arī ar citām saimniecībām, lai to produkciju būtu iespējams pārdot caur negantigardi.lv. Lai gan produktu klāsts tika paplašināts, tika izlemts neveidot lielus vairāku saimniecību produktu krājumus centralizētā noliktavā. Brāli Vīganti paši nodrošina produkcijas piegādi, bet piedāvātajiem produktiem galvenokārt ir īss derīguma termiņš, kas radītu papildu riskus un izmaksas, ja tos nevarētu laicīgi realizēt. Šī iemesla dēļ mājaslapas piedāvājums tiek regulāri atjaunots, balstoties uz saziņu ar citām saimniecībām par to, kādu produkcijas daudzumu tās attiecīgajā periodā varēs nodrošināt, produktus saņemot īsi pirms piegādes gala patērētājam.\nIesaistītie dalībnieki\r#\r\rCentrālu lomu šajā procesā bija brāļiem Vīgantiem, kuri virzīja ideju par tiešsaistes veikalu augstvērtīgai Latvijā ražotai produkcijai. IT uzņēmums izveidoja tehnisko risinājumu atbilstošu brāļu iecerēm. Caur veikalu pakāpeniski tika arī citu saimniecību produkcija, ar kurām aktīvi nepieciešams veidot sadarbību.\nResursi\r#\r\rNepieciešamos līdzekļus nodrošina paši mājaslapas īpašnieki, kuriem ir arī viss vajadzīgais piegādei un produktu uzglabāšanai. Mājaslapas izstrādi finansēja paši lauksaimnieki.\nRezultāts\r#\r\rIzveidots tiešsaistes veikals, kas ļauj klientiem nodrošināt pārtikas produktus, kas atbilst mājaslapas īpašnieku kvalitātes standartiem, vienlaikus palīdzot vairākiem mazajiem ražotājiem realizēt savu produkciju.\nSecinājumi\r#\r\rGadījums ilustrē, ka tiešsaistes mārketinga risinājumi ļauj sasniegt plašāku klientu loku, taču būtisku lomu spēlē arī klientu pārliecība par produkta kvalitāti un labas attiecības ar citiem ražotājiem. Piemērs parāda, ka paralēli tiešsaistes mārketinga stratēģijas ieviešanai nepieciešami arī atbilstoši produktu piegādes un uzglabāšanas risinājumi, kas ļauj nodrošināt augstvērtīgu produktu, vienlaikus mazinot risku piegādātājam.\n"},{"id":31,"href":"/five/docs/chapters/10/","title":"Kultūra kā VITA resurss","section":"Saturs","content":"Kultūra kā VITA resurss\r#\r\rSituācija\r#\r\rLauki un pilsētas regulāri tiek uztvertas kā atšķirīgas telpas ar katrai raksturīgām sociālām, ekonomiskām un dabiskās vides iezīmēm. Vienlaikus lauki un pilsētas tiek saistītas arī ar atšķirīgām izklaides un izglītošanās iespējām un kultūras tradīcijām. Tās ir vietējo iedzīvotāju ikdienas stūrakmeņi, bet apmeklētājiem piedāvā unikālas pieredzes, kas sniedz ieskatu reģiona dzīves ritmā. Bieži var saskarties ar uzskatu, ka kultūra ir joma, kurai ir jāpiešķir līdzekļi, lai saglabātu dažāda veida vēsturisko mantojumu un aktivitātes. Tā retāk tiek skatīta kā resurss, kas var sekmēt reģiona ilgtermiņa attīstību, uzlabojot dzīves kvalitāti vietējiem iedzīvotājiem un stimulējot uzņēmējdarbību, kas, balstoties uz reģionālo kultūrvēsturisko mantojumu, piedāvā unikālas preces un pakalpojumus.\nRisinājums\r#\r\rPētījums ROBUST piedāvā dažādas pieejas, kā, Izmantojot reģiona kultūrvēsturisko mantojumu, pašvaldības, uzņēmēji un vietējie iedzīvotāji var izstrādāt unikālas pieejas sava reģiona un piedāvāto pakalpojumu pilnveidei un pozicionēšanai, tādējādi sekmējot teritorijas ilgtermiņā attīstību un apdzīvotību. Piemēram, veidojot reģiona kultūras stratēģiju, izstrādes procesā var iekļaut dažādas ieinteresētās puses. Tas ļauj pielāgot kultūras piedāvājumu vietējo iedzīvotāju vajadzībām un padara konkrēto reģionu pievilcīgāku, sekmējot cilvēku pārvākšanos no citām vietām. Vienlaikus pārdomāta stratēģija ļauj veidot konkurētspējīgu reģionālo kultūras identitāti, kas regulāri piesaista apmeklētājus no citiem reģioniem. Kultūrvēsturiskā mantojuma komercializēšana var veicināt arī jaunas uzņēmējdarbības formas un lauku saimniecību attīstību, izmantojot vietējos kultūras resursus. Piemēram, kulinārā mantojuma komercializēšana var palīdzēt saglabāt vietējos produktus, ražošanas prakses, rīkus, tradīcijas, dzīvesveidu, vienlaikus piedāvājot unikālas preces.\nIesaistītie dalībnieki\r#\r\rPašvaldības, uzņēmēji, NVO, kultūras iestādes.\nResursi\r#\r\rFinansiāli resursi aktivitāšu finansēšanai, zināšanas par reģionālo kultūru un kultūrvēsturisko mantojumu, uzņēmējdarbības un moderēšanas prasmes.\nRezultāts\r#\r\rSkaidri formulēta reģionālā kultūras identitāte un kultūras pakalpojumu piedāvājums sekmē reģionālo attīstību un cilvēku migrāciju, stiprinot reģiona ilgtermiņa attīstības potenciālu. Kultūrvēsturiskajā mantojumā balstīta uzņēmējdarbība attīstās, radot jaunas darba vietas un ienākumu avotus vietējiem iedzīvotājiem, vienlaikus saglabājot reģionālas tradīcijas un prakses.\nSecinājumi un ieteikumi\r#\r\rKultūra ir būtisks resurss viedai teritoriālajai attīstībai, kas ļauj attīstīt unikālu reģionālo identitāti. Lai atraisītu kultūras potenciālu, būtiski ir atrast līdzsvaru starp vietējo iedzīvotāju dzīves kvalitāti ikdienā un iniciatīvu komerciālo potenciālu, kas ļauj piesaistīt apmeklētājus un resursus no citiem reģioniem.\nPiemēri\r#\r\r\r\rKulinārā mantojuma komercializēšana\r\r\r"},{"id":32,"href":"/five/docs/chapters/10/10-1/","title":"Kulinārā mantojuma komercializēšana","section":"Kultūra kā VITA resurss","content":"Kulinārā mantojuma komercializēšana\r#\r\rSituācija\r#\r\rLauku teritoriju attīstības veicināšanai aktuāla ir lauku ekonomikas dažādošana, kam savukārt ir plašāka ietekme uz lauku teritoriju pievilcību un apdzīvotības saglabāšanu. Viedas teritoriju attīstības stratēģijas ietver vietējo resursu apzināšanu un izmantošanu. Lauku teritorijas tradicionāli saistās ar pārtikas ražošanu un kulinārais mantojums var būt nozīmīgs resurss lauku ekonomikas dažādošanai un uzņēmējdarbības attīstībai.\nRisinājums\r#\r\rVietējā kulinārā mantojuma apzināšana un komercializēšana var veicināt jaunas lauku uzņēmējdarbības formas un lauku saimniecību attīstību, izmantojot un saglabājot tradicionālo vietējās pārtikas kultūru: vietējos produktus, ražošanas prakses, rīkus, tradīcijas, dzīvesveidu. Izceļot vietējos produktus un pārtikas ražošanas tradīcijas, iespējams īstenot virkni uzņēmējdarbības aktivitāšu, kas saistītas ar tūrismu: izglītojošus pasākumus, meistradarbnīcas, ēdināšanas pakalpojumus, degustācijas, skaistumkopšanas un veselības aprūpi, lauku SPA, izmitināšanas un atpūtas pasākumus, viesu namu pakalpojumus u.c. Vienota reģionāla kulinārā mantojuma uzņēmējdarbības klāstera un tūrisma pakalpojumu piedāvājuma veidošana, kurā sadarbojas uzņēmēji un citas ar pārtiku saistītas organizācijas (piemēram, muzeji, NVO u.c.), var veicināt sekmīgāku klientu piesaisti reģionā un vairot ienākumus. Piemēram, reģionu un lauku (tūrisma) asociācijas veido kopīgas tiešsaistes mārketinga platformas, kurās uzņēmumi ir apvienoti gastronomijas vai lauku tūrisma grupās, ir izstrādāti tūrisma maršruti, un kulinārā mantojuma uzņēmumi ir sasaistīti savstarpēji , kā arī ar citiem teritorijas tūrisma resursiem un vietām.\nIesaistītie dalībnieki\r#\r\rUzņēmējdarbībā, kur tiek izmantots kulinārais mantojums, bieži darbojas ģimenes saimniecības, kuru paaudzēs ir saglabājušās pārtikas tradīcijas, kas pielāgojamas biznesa modelim, un kas dažādo savu līdzšinējo uzņēmējdarbības praksi vai uzsāk jaunu. Profeisonālas asociācijas (piemēram, lauku tūrisma apvienības) nodrošina kontaktu veidošanu uzņēmumu starpā, apmācību, informācijas pakalpojumus. Pašvaldība var sniegt atbalstu finanšu resursu piesaistei un informācijas izplatīšanai, kurā nozīmīga loma ir sadarbībai ar publiskajām iestādēm, piemēram, muzejiem, kultūras centriem, tūrisma informācijas centriem, kam ir pieejami publiskie resursi teritorijas popularizēšanai. Tam ir būtiska loma tūristu, klientu, piesaistē, kuri būtu motivēti maksāt par unikālo, tradīcijās balstīto produktu vai pakalpojumu. Visbeidzot, politikas veidotāji veido institucionālo vidi un publisko regulējumu (piemēram, Lauku atbalsta programmās iekļautās prioritātes un resursi uzņēmējdarbības uzsākšanai un tūrisma produktu attīstībai, normatīvais regulējums pārtikas higiēnas, ražošanas un aprites jomās), kas var veicināt vai ierobežot uzņēmējdarbības attīstību.\nResursi\r#\r\rŠīs uzņēmējdarbības attīstīšanā būtiskas ir vietējās zināšanas un vietējo pārtikas produktu un tradicionālā (lauku) dzīvesveida esamība, kā arī uzņēmējdarbības vadības prasmes kopumā. Uzņēmējdarbības uzsākšanai vai dažādošanai ir nepieciešami finanšu līdzekļi, kur lieti noder atbalstošas valsts programmas un finansējums (piemēram, lauku dažādošanai un mājamatniecības attīstībai). Klientu piesaistei noderīgi ir digitālā mārketinga rīki un to lietošanas prasmes.\nRezultāts\r#\r\rKulinārā mantojumā balstīta uzņēmējdarbības atttīstība, viedi izmantojot vietējos, tradicionālos pārtikas resursus, sniedz ieguldījumu kulturvēturiskā mantojuma saglabāšanā un stiprina vietas piesaisti un vietējas teritorijas identitāti. Radot ienākumus un darbavietas, tā veicina vietējās teritorijas ekonomisko izaugsmi un var sniegt jaunas perspektīvas lauku jauniešiem un jaunienācējiem. Komunikācija ar pilsētu patērētāju atjauno viņu interesi par lauku pārtikas tradīcijām un tradicionālo dzīvesveidu un nodrošina pozitīvāku lauku dzīves tēlu.\nIetekme\r#\r\rKulinārā mantojuma komercializēšanai ir vairākas pozitīvas ietekmes uz vietējo attīstību:\n Papildu ienākumi lauku saimniecībās, uzņēmumos, tūrisma iestādēs un laukos kopumā; Lauksaimnieku lomas sabiedrībā un vietējā ekonomikā labāka atzīšana. Stiprināta kultūras identitātes saistība ar pārtiku. Paaugstināta izpratne par vietējo pārtikas produktu vērtību un tradicionālo (lauku) dzīvesveidu. Kulinārā mantojuma komercializēšanai var būt arī negatīvas ietekmes, ja tūrisma uzņēmējdarbības gars ņem pārsvaru pār vietējo pārtikas resursu ilgtspējīgu izmantošanu, piemēram, lauksaimniecības zemes zaudēšana, tās izmantojot tūrisma aktivitātēm, “izdomāta” vietējā pārtika, lai apmierinātu tūristu pieprasījumu.  Secinājumi un ieteikumi\r#\r\rKulinārā mantojuma komercializēšana ir piemērs, kā apzināt un likt lietā, piešķirt ekonomisku vērtību vietējiem resursiem. Tā ir iespēja lauku saimniecībām un uzņēmējiem uzsākt jaunu vai dažādot savu uzņēmējdarbību. Ieteicams veidot un stiprināt ekonomisko sadarbību un kopēja piedāvājuma veidošanu starp uzņēmumiem, kas var uzlabot kā individuālu uzņēmējdarbību, tā veicināt teritorijas tēlu, atpazīstamību un sociālo un ekonomisko attīstību.\nAvoti\r#\r\r https://rural-urban.eu/sites/default/files/Valorising%20food%20heritage%20and%20rural%20lifestyles.pdf  "},{"id":33,"href":"/five/docs/chapters/11/","title":"Brikolāža","section":"Saturs","content":"Brikolāža - izmantojot pieejamos resursus\r#\r\rSituācija\r#\r\rPar pārmaiņām parasti tiek runāts kā par lineāru procesu - kāds iecer uzlabojumu, izstrādā plānu, kā līdz vēlamajam rezultātam nokļūt, piesaista investīcijas un pakāpeniski izpilda plānu. Šāda notikumu secība gan dzīvē ir reti novērojama un drīzāk attēlo, kā mēs stāstām par pārmaiņām pēc tam, kad tās jau ir ieviestas. Praksē nokļūšana pie mērķiem ir krietni haotiskāka. Pārmaiņas pēc būtības reprezentē jauno, un kā tādas tās ne vienmēr ir veiksmīgi pielāgotas esošajai sistēmai - vairumam cilvēku vieglāk ir darīt lietas ierastajā veidā, un tādēļ atbalsts pārmaiņām var būt stirpi ierobežots. Tāpat, lai gan mums gribētos ticēt, ka mēs spējam iztēloties jaunu risinājumu sekas vai trajektorijas, pa kurām mēs varam līdz jaunajiem rezultātiem nokļūt, ir liela iespēja, ka mēs neesam pilnībā novērtējuši pārmaiņu dažādus aspektus. Rezultātā pārmaiņas vēl to ieviešanas mirklī var nebūt kārtīgi saplānotas, to ieviešanas procesā var izrādīties krietni vairāk izaicinājumu, un arī finansējums nereti tām var izrādīties nepietiekošs. Visu beidzot, arī paši pārmaiņu mērķi laika gaitā var krietni mainīties. Saskaroties ar šiem izaicinājumiem, var izrādīties, ka pārmaiņām nav nepieciešamā atbalsta, lai iegūtu papildu resursus izaicinājumu pārvarēšanai. Tā vietā pārmaiņu ieviesējiem ir jāiztiek ar sev jau pieejamajiem materiāliem.\nRisinājums\r#\r\rGadījumos, kad pārmaiņas neiegūst nepieciešamo finansējumu, kas varētu pilnībā nosegt visus pārmaiņu ieviešanas soļus, pārmaiņu ieviesējs (parasti organizācija) var izmantot brikolāžas pieeju. Šāda no apakšas nākušu pārmaiņu ieviešana savā būtībā ir paļaušanās uz sev pieejamajiem resursiem, cerot, ka tos īstajā brīdī varēs pielāgot konkrēto izaicinājumu risināšanai. Šādu ļoti praktisku materiālu pielāgošanu sauc par brikolāžu, un tā ir pieeja problēmu risināšanai, kuras ietvaros galvenais fokuss ir uz šībrīža vajadzībām un aptuveno vēlamo progresa virzienu (akcentējot “aptuveno”). Visvieglāk brikolāža ir iztēlojama, skatoties uz risinājumiem vienkāršām ikdienas problēmām - piemēram, mirklī, kad gribas ierīkot jaunu puķu dobi, bet pietrūkst rīku, lai to izveidotu, var paņemt pa rokai esošu kasti vai riepu un to izmantot par puķu dobi. Vienlaikus brikolāžai ir gana daudz piemēru arī organizāciju sadarbības līmenī - piemēram, mirklī, kad kādam uzņēmumam X nepietika līdzekļu, lai apkoptu savu dārzu, tas vienojās ar vietējo botānistu pulciņu, kuri sāka rīkot nodarbības dārzā, reizē arī apkopjot to. Attiecīgi apkārtējo resursu pielāgošana var tikt izmantota individuālā un arī organizāciju līmenī, un tā var tikt vērsta, lai sasniegtu individuālus, vai arī plašākus organizāciju mērķus. Kāds, kurš brikolē, izmanto resursus, kas ir pa rokai, ir atvērts pret to pielietojumu, ir gatavs pievērt acis uz nelielām nobīdēm un fokusējas uz virzību mērķa virzienā, nevis uz pašu mērķi.\nLai brikolāža izdotos, ir nepieciešams būt atvērtam pret resursiem, kas organizācijai ir pieejami. Šāds apgalvojums ietver ļoti daudz dažādas nozīmes - runa ir gan par fiziskiem resursiem, kurus var izmantot, risinot ļoti tehniskus izaicinājumus, gan arī par juridiskiem un sociāliem resursiem. Piemēram, organizācija var pārdefinēt sev pieejamo telpu pielietojumu vai būt elastīga pret darbinieku darba pienākumiem. Brikolāža arī paredz, ka organizācija uzkrāj sev pieejamos resursus. Atkal tas no vienas puses var nozīmēt, nevis mest laukā, bet noglabāt praktiskas lietas. Tomēr tas arī nozīmē veidot attiecību tīklu vai, piemēram, veidot dažādus attiecību modeļus. Citiem vārdiem, šis te otrais punkts paredz atvērtību pret lietām, kuras nav uzreiz nepieciešamas ar pieņēmumu, ka nākotnē tās būs noderīgas. Organizācijām, kuras iesaistās brikolāžā, ir jābūt jūtīgām pret procesa gaitu. Ieviestiem risinājumiem ir tieksme nostabilizēties un kļūt par tipisku veidu, kā lietas tiek darītas. Attiecīgi organizācijai būs izvēle saglabāt izstrādāto risinājumu par tipiso veidu, kas turpmāk tiks replicēts, vai turpināt uzlabot procesus ar sev pieejamajiem resursiem. Visu beidzot, brikolētājam ir jabūt atvēram pret iegūto rezultātu. Dažādu pa rokai esošu materiālu salikums nenesīs to rezultātu, kādu organizācija sākumā ir iecerējusi. Lai veicinātu pārmaiņas, organizācijai ir jābūt atvērtai pret iegūto rezultātu.\nIesaistītie dalībnieki\r#\r\rBrikolāžas ietvaros īsti nevar runāt par dalībniekiem. Svarīgāk ir sarpast, kā tiek domāts par apkārt esošajām organizācijām, indivīdiem un indivīdu grupām. Šie potenciālie dalībnieki var iesaistīties un atbalstīt pārmaiņu ieviešanu. Svarīgi ir atrast sadarbības modeli, kas veicinātu pārmaiņas un būtu interesants arī apkārtējiem, kuri potenciāli varētu kļūt par dalībniekiem.\nResursi\r#\r\rArī te ir jānorāda, ka brikolāžas ietvaros jēdziens resursi tiek interpretēts citādi - tas galvenokārt ir domāšanas veids un atvērtība eksperimentēt ar dažādiem pieejamo materiālu pielietojumiem. Svarīgais ir no esošajiem resursiem dabūt objektu, kas ir tuvākais nepieciešamajam.\nRezultāts\r#\r\rBrikolāža ir veids, kā domāt par pārmaiņu ieviešanu. Brikolāžas rezultātā vajadzētu tikt ieviestai pārmaiņu formai, kura ir salīdzinoši stabili iesakņojusies sociālajā vidē, bet nenosedz visus izaicinājumus, kurus sākotnējās pārmaiņas paredzēja risināt. Brikolāža ir pastāvīgs process. Secinājumi un ieteikumi: Pārmaiņu ieviešana prasa atvērtību domāšanā un šāda atvērtība var novest pie inovatīviem risinājumiem.\nAvoti\r#\r\r Grivins, M., Keech, D., Kunda, I. un Tisenkopfs, T. 2021. Bricolage for Self-Sufficiency: An Analysis of Alternative Food Networks. Sociologia Ruralis. DOI: 10.1111/soru.12171  Piemēri\r#\r\r\r\rAttīstības sadarbības tīkls Smiltenes novadā\r\r\r"},{"id":34,"href":"/five/docs/chapters/11/11-1/","title":"Attīstības sadarbības tīkls Smiltenes novadā","section":"Brikolāža","content":"Attīstības sadarbības tīkls Smiltenes novadā\r#\r\rSituācija\r#\r\rSmiltenes novads Vidzemē apvieno Smiltenes pilsētu un astoņus pagastus. Novadā ir attīstīta uzņēmējdarbība, daudzfunkcionāla lauksaimniecība, laba infrastruktūra un aktīva sabiedriskā dzīve. ES pētnieciskā projekta ETUDE ietvaros (2007-2009) Smiltenes novada attīstība tika pētīta, izmantojot regionālās attīstības tīkla jēdzienu un pieeju. Šo tīklu raksturo seši elementi: 1) sociālais kapitāls, 2) pārvaldība, 3) ekonomiskie un tirgus risinājumi, 4) vietējie resursi, 5) inovācijas, 6) ilgtspēja. Galvenais teritoriālās attīstības izaicinājums ir - kā šos resursus un attīstības tīkla elementus apvienot vienotā mijiedarbes un sadarbības tīklā, lai sekmētu vietējo attīstību un iedzīvotāju labklājību.\nAttēls\u0026hellip;\nRisinājums\r#\r\rSmiltenes novadā pašvaldība sadarbojas ar iedzīvotāju grupām, iesaista tās lēmumu pieņemšanā. Pastāv sadarbība starp vietējiem uzņēmējiem un pašvaldību. Darbojas uzņēmēju klubs, kas koordinē kopīgas biznesa intereses. Uzņēmumi sadarbojas ar pašvaldību pilsētas un novada infrastruktūras uzlabošanā, uzņēmēji iesaistās sabiedriskajā dzīvē un atbalsta vietējos sporta un kultūras pasākumus. Dabas resursu, mežu, ezeru klātbūtne, bioloģiskās daudzveidības piesaista ārzemju investorus. Novadā veiktas lielas ārvalstu investīcijas mežsaimniecības un kokapstrādes uzņēmumos, piemēram, darbojas zviedru investoriem piederoša kokzāģētava, somu investoriem piederoša granulu ražotne. Novadā tiek uzlabota publisko pakalpojumu infrastruktūra, piemēram - uzlabota ūdensapgāde un atkritumu apsaimniekošana, labiekārtota pilsētvide un remontēti lauku ceļi, Novadā ir aktīva kultūras un sporta dzīve. Lauksaimniecībā tiek attīstītas daudzfunkcionālas un bioloģiskas saimniecības, ieviestas videi draudzīgas metodes lopkopībā. Tāpat tiek attīstīts un paplašināts lauku tūrisma pakalpojumu piedāvājums. Vietvara atbalsta ekonomiskas un sociālas inovācijas, veicina tehnoloģiskus jaunievedumus lauksaimniecībā, ražošanā un būvniecībā. Visu šo aspektu mijiedarbība izveido noturīgu attīstības tīklu Smiltenes novadā un ir pamatā ekonomiskajai un sociālajai labklājībai.\nIesaistītie dalībnieki\r#\r\rSmiltenes novadā savstarpēji mijiedarbojas vietvaras pārstāvji, vietējie un ārzemju uzņēmēji, sporta, kultūras un nevalstisko organizāciju grupas, iedzīvotāji. Grupu sadarbība norisinās lielākajā mērā pašvaldības un novada līmenī, savstarpēji mijiedarbojoties dažādu risinājumu veidošanā.\nResursi\r#\r\rNovada attīstībā un sadarbībs tīkla uzturēšanā tiek ieguldīti pašvaldības resursi, uzņēmēju investīcijas, iedzīvotāju brīvprātīga līdzdalība.\nRezultāts\r#\r\rSadarbības tīkla izveide un konkrētie risinājumi Smiltenes novadā parāda, kā iespējams apvienot un savstarpēji papildinoši izmantot dažādus attīstības resursus. Sociālais kapitāls - sadarbība, tradīcijas, vienota novada vīzija un patriotisma jūtas - ir palīdzējis salāgot novada dažādo pārstāvju individuālās un kolektīvās intereses. Vietējās piederības un solidaritātes jūtas ir spēcinājušas uzņēmēju saikni ar pašvaldības pārstāvjiem, veicinājušas investīcijas un uzņēmējdarbību. Balstoties kopīgā vīzijā, pastāv sadarbība un komunikācija starp kopienām un pašvaldības politiķiem. Sociālais kapitāls sekmē inovatīvus risinājumus kultūras dzīvē, lauku tūrismā, sociālajos pakalpojumos. Jaunievedumi veicina uzņēmumu konkurētspēju, attīsta vietējo ekonomiku un atspoguļojas arī kopienas dzīvē. Vietējās piederības izjūta un iedzīvotāju iesaistes paradumi tiek nodoti no paaudzes paaudzē. Tas stiprina iedibinātā sadarbības tīkla uzturēšanas iespējas nākotnē.\nSecinājumi\r#\r\rSešu attīstības sadarbības tīkla elementu apzināšana un mērķtiecība darbināšana noteiktā sociālekonomiskā un ģeogrāfiskā kontekstā ir labs pamats ilgstpējīgas teritoriālās attīstības plānošanai un pārvaldībai.\nAvoti\r#\r\r Tisenkopfs, T. \u0026amp; Lace, I. (2010) „Smiltene municipality:the construction of social capital”. In: Milone, P. and F. Ventura (eds) Networking the Rural. The Future of Green Regions in Europe. Assen: Van Gorcum. pp.129-150.  "},{"id":35,"href":"/five/docs/chapters/12/","title":"Savvaļas produktu komercializācija ","section":"Saturs","content":"Savvaļas produktu komercializācija\r#\r\rSituācija\r#\r\rMeklējot veidus, kā risināt daudzveidīgos ar ilgtspēju saistītos izaicinājumus, attāli lauku reģioni nereti ir grūtas izvēles priekšā. Šajās teritorijās daba - gan kultivēta, gan nekultivēta, ir tuvāk, kā tā būtu pilsētā. Latvijas gadījumā šādu apgalvojumu lieliski ilustrē tas, ka vairāk nekā puse no valsts teritorijas ir mežaina. Attiecīgi dabas un ekosistēmu “saglabāšanu” kopumā biežāk saista tieši ar šādām teritorijām. Vienlaikus, salīdzinot ar Rīgu, Pierīgu vai citām salīdzinoši blīvi apdzīvotām Latvijas teritorijām, attālo lauku teritoriju iedzīvotāju sociālās un ekonomiskās iespējas ir nozīmīgi zemākas (gan skatoties uz mājsaimniecību ienākumu atšķirībām, gan arī uz nodarbinātības iespējām). Izaicinājumi visās (vides, sociālās un ekonomiskās) ilgtspējas dimensijās rada grūtības atrast piemērotus risinājumus, kas vienlaicīgi būtu vērsti gan uz vides saglabāšanu, gan uz iedzīvotāju vajadzību apmierināšanu. Šajās teritorijās nereti arī trūkst pieredzes un resursu, lai ieviestu sarežģītus citur strādājošus risinājumus.\nRisinājums\r#\r\rLatvijā savvaļas produktu vākšana ir plaši izplatīta. Starp vācējiem ir tādi, kuri veiksmīgi gūst peļņu no savvaļas produktiem. Iespēja komercializēt šos produktus ir plaši aplūkota starptautiskā literatūrā vairāku iemeslu dēļ. Pirmkārt, valstīs, kurās iedzīvotājiem ir neierobežota piekļuve savvaļas produktiem, šie produkti garantē iespējas no tiem pelnīt visiem - tas ir resurss, kas ir pieejams ikvienam un kurš ļauj iedzīvotājiem pašiem nodrošināt sev nepieciešamos ienākumus. Otrkārt, pārdomāti organizējot savvaļas produktu vākšanu, to komercializācija var kalpot par tiltu, kas savieno ilgtspējīgas vides apsaimniekošanas prasības ar šībrīža sabiedrības materiālajām vajadzībām. Treškārt, vākšana ir viegli apvienojama ar citiem ienākumu avotiem, kā, piemēram, lauku tūrisms, mazās saimniecības uzturēšana utt. Savvaļas produktu komercializācijas modeļi var būt dažādi, bet, plaši lūkojoties, var izdalīt četrus galvenos: (1) savvaļas produktu intensifikācija (fokuss uz šauru produktu loku, bet uz lielu produktu apjomu), (2) ierobežota savvaļas produktu tirdzniecība (fokuss uz ļoti dažādu savvaļas produktu komercializāciju, galvenokārt pelnot tieši no šo produktu tirdzniecības), (3) savvaļas produktu kā dzīvesstila pakalpojumu tirdzniecība (fokuss uz plašu produktu klāstu, bet tie tiek tirgoti nelielos apjomos; galvenā peļņa uzņēmumam veidojas no darbībām, kas pavada darbu ar savvaļas produktiem) un (4) savvaļas produktu pastarpināts izmantojums citu produktu vai pakalpojumu mārketinga nolūkos (neliela savvaļas produktu dažādība un neliels šo produktu apjoms; savvaļa galvenokārt tiek izmantota, lai veidotu patērētāja uztveri). Šajos četros modeļos stipri atšķiras stratēģijas, kādas uzņēmēji izmanto. Tomēr tās vieno digitālo rīku nozīmība, lai uzrunātu un veidotu attiecības ar klientu, pilsētas kā produktu galvenie noieta tirgi un uzņēmumu devums pārtikas ķēdēs cirkulējošās veselīgas un ilgtspējigas pārtikas apjoma un sortimenta papildināšanā.\nIesaistītie dalībnieki\r#\r\rSavvaļas produktus un ar tiem saistītos pakalpojumus tirgū piedāvājošie uzņēmumi ir savvaļas produktu komercializācijas centrā. Šie uzņēmumi var būt saistīti ar citu jomu uzņēmējiem. Piemēram, praksē sastopami veiksmīgi piemēri sadarbībai starp savvaļas medicīnas augu vācējiem un biškopjiem. Kopumā šie savvaļas produktu nišā darbojošies uzņēmumi veiksmīgi paši nodrošina savu dzīvotspēju. Vienlaikus šī specifiskā uzņēmējdarbības joma pēdējos gados ir arī piesaistījusi zinātnieku uzmanību, kuri pēta to, kā saistīt savvaļas produktu izmantošanu ar citiem saimniekošanas modeļiem. Tāpat savvaļas augu vākšana un vākšanas ietekme uz vidi ir piesaistījusi arī vides organizāciju interesi. Strap grupām, kuras ir ieintresētas savvaļas produktu vākšanā, ir jāmin arī to mežu un pļavu, kuros aug savvaļas produkti, īpašnieki.\nResursi\r#\r\rSavvaļas produktu komercializācijā nepieciešamie resursi nozīmīgi atšķiras starp dažādām komercializācijas stratēģijām. Lai piekļūtu pašiem savvaļas produktiem, īpaši finansiāli ieguldījumi nav nepieciešami. Tas ļauj šos produktus izmantot kā drošības spilvenu - no tiem var gūt labumu sabiedrības grupas, kurām būtu ierobežotas citas iespējas (riska grupas, kas dzīvo attālās lauku teritorijās). Arī savvaļas produktu tirdzniecībā tās vienkāršākās formās ieguldījumi nav nepieciešami. Tajā pašā laikā pat nelielā uzņēmumā, kurš tiecas norošināt sev stabilu ienākumu avotu, ir nepieciešamas ievērojamas zināšanas par savvaļas produktiem un mārketingu. Šie uzņēmumi arī nereti iepērk vienkāršas pārstrādes iekārtas, kas ļauj palielināt produkta vērtību. Uzņēmumi, kuri intensificē savvaļas produktus, piesaista investīcijas, lai iegādātos jau sarežģītākas šķirošanas un pārstrādes līnijas. Attiecīgi intensificēt savvaļas produktus var būt dārgi.\nRezultāts\r#\r\rSavvaļas produkti palīdz nodrošināt papildu vai pat pamatienākumu avotu iedzīvotājiem attālos lauku reģionos. Šis risinājums lielākoties ir dabai draudzīga alternatīva vidi ekspluatējošiem uzņēmējdarbības virzieniem un var tikt izmantots kombinācijā ar citiem līdzīgiem uzņēmējarbības veidiem (vienlaikus ir jāņem vērā, ka pārāk aktīva savvaļas produktu vākšana var būt vidi degraējoša). Jāuzsver arī ar savvaļas produktu komercializāciju saistītās uzņēmējdarbības informatīvā un izglītojošā loma - ir iemesls domāt, ka atsevišķi biznesa modeļi ar tajos īstenotajām darbībām var uzlabot sabiedrības izpratni par ekosistēmu kopsakarībām.\nSecinājumi un ieteikumi\r#\r\rSavvaļas produkti var būt nozīmīgs ienākumu avots. Tos pārdomāti komercializējot, ir iespējams nonākt pie uzņēmējdarbības modeļa, kas vērsts uz vides, ekonomiskās un sociālās ilgtspējas salāgošanu un veicināšanu. Apvienojot savvaļas produktus ar lauksaimniecību, var nonākt pie inovatīviem uzņēmējdarbības modeļiem.\nAvoti\r#\r\r Grivins, M. 2021. Are All Foragers the Same? Towards a Classification of Foragers. Sociologia Ruralis. Grivins, M. 2020. Forging by foraging: The role of wild products in shaping new relations with nature. In: Routledge Handbook of Sustainable and Regenerative Food Systems, J. Duncan, M. Carolan and J.S.C. Wiskerke (eds.). 277-288. Grivins, M., Tisenkopfs, T. 2018. Benefitting from the global, protecting the local: The nested markets of wild product trade. Journal of Rural Studies.  Piemēri\r#\r\r\r\rTējas tirgojošie uzņēmumi \r\r\r"},{"id":36,"href":"/five/docs/chapters/12/12-1/","title":"Tējas tirgojošie uzņēmumi ","section":"Savvaļas produktu komercializācija ","content":"Tējas tirgojošie uzņēmumi\r#\r\rSituācija\r#\r\rLatvijā savvaļas produkti ir viegli pieejami. Liela daļa no Latvijā vāktajiem savvaļas produktiem var tikt patērēti uzturā vai nu svaigā veidā, vai pēc minimālas apstrādes. Šī iemesla dēļ, uzņēmējdarbību iespējams uzsākt bez sākuma investīcijām - savvaļas produktus var vākt un pārdot tieši patērētājam vai produktu uzpircējam. Pārdodot produktus pārstrādātājam, vācējam nav iespēju kontrolēt gala produkta cenu un viņš ir atkarīgs no apkārtnē esošajiem uzpircējiem. Vienlaikus, uzpircēji spēj uzpirkt neierobežotu apjomu savvaļas produktu. Pārdodot produktus gala patērētājam, nākas risināt jautājumus saistītus ar loģistiku un mārketingu.\nRisinājums\r#\r\rStarp dažādām stratēģijām, kuras savvaļas produktus komercializējošie uzņēmumi mēdz attīstīt, viena no tipiskākajām ir fokusēšanās uz savvaļas tēju tirdziecību. Šo izvēli var pamatot ar vairākiem apsvērumiem. Pirmkārt, herbālo, sevišķi tradicionālo, tēju tirdzniecība ir mazāk regulēta (salīdzinot ar pārtikas produktu tirdzniecību). Otrkārt, tēju pārstrāde (žāvēšana) ir vienkārša un pagarina lietošanas termiņu. Atbilstoši iepakotas žāvētas tējas ir viegli transportējamas un ilgi glabājamas, tādēļ nepieciešamas minimālas investīcijas (vieta, kur tēju žāvēt), lai ievērojami uzlabotu produktu īpašības. Treškārt, tējas ir viegli pārveidot par unikālu produktu. Vairums no tēju tirgotājiem, tirgo ne tikai vienas šķirnes tējas, bet arī tēju sajaukumus, kas parasti tiek prezentēts kā tēju tirgojošā uzņēmēja unikāls produkts. Ar produkta izstrādi gan parasti tēju uzņēmumu mārketinga aktivitātes neaprobežojas. Daudzi no tēju tirgojošajiem uzņēmumiem ir izvēlēušies sertificēt tējas kā bioloģiskas; visiem ir unikāli izstrādāti iepakojuma dizaini; liela daļa uzņēmēju saista uzņēmumu ar vēsturiskām unikālām zināšanām, uzņēmuma priekšplānā izvirzot cilvēku, kurš tiek prezentēts kā tautas medicīnas eksperts; lielākā daļa no uzņēmumiem ir arī izveidojuši digitālo klātbūtni izmanojot sociālos tīklus, lai radītu specifisku priekšstatu par tēju uzņēmumu un piedāvātu izklāstu par tējas labajām īpašībām.\nVairuma šādu uzņēmumu gadījumā reālā uzņēmējdarbība gan ir kompleksāka par vienkāršu tēju tirgošanu. Vairums no šādiem uzņēmumiem ir multifunkcionāli - tie ir iesaistīti lauku tūrismā, organizē seminārus par plašu ar tautas medicīnu saistītu jautājumu spektru, ražo dažādus citus ar savvaļas produktiem un tējām saistītus vai nesaistītus produktus. Te arī jāpiemin, ka, uzņēmumiem attīstoties, to saikne ar savvaļu kļūst neviennozīmīga. Mēģinot palielināt saražotās produkcijas apjoma prognozējamību un samazināt izmaksas, šie uzņēmumi sāk daļu no tējām audzēt paši vai iepirkt no citiem audzētājiem (nereti arī tādiem, kuri atrodas ārpus Latvijas robežām). Vienlaikus te gan ir jānorāda, ka tas nenotiek uzreiz, bet drīzāk norāda trajektoriju, kurā šādi uzņēmumi tiecas profesionalizēties - kļūstot lielākiem, šie uzņēmumi arvien vairāk līdzinās citiem tradicionāliem uzņēmumiem.\nIesaistītie dalībnieki\r#\r\rPirmajos uzņēmuma attīstības posmos, tēju komercializācija ietver tikai pašus jaunos uzņēmējus. Tālākajā attīstībā uzņēmumi attīsta saiknes ar specializētajiem veikaliem, veikalu ķēdēm un piegādātāju tīkliem. Tāpat uzņēmēji var algot partnerus, kas sniedz mārketinga atbalstu. Tālākajos posmos uzņēmumi var atrast partnerus, ar kuriem kopā veidot lauku tūrisma piedāvājumu.\nResursi\r#\r\rNepieciešamība pēc dažādiem resursiem veidojas, uzņēmumiem augot. Ilgtermiņā uzņēmumiem ir nepieciešams investēt pārstrādē - izveidot infrastruktūru, kas palīdz žāvēt tējas un tās smalcināt. Tēju tirdzniecībā mārketinga un produkta cena ir ļoti cieši saistīta un attiecīgi - spēcīga vizuālā identitāte un produkta atpazīstamība arī ir nozīmīgs resurss. Uzņēmumiem arī ir nepieciešami kontakti ar noieta tirgiem - izstrādāta loģistika ir resurss, kas palīdz uzņēmumam attīstīties.\nRezultāts\r#\r\rTēju uzņēmumi ir lauku videi piemērots ienākumu avots. Tēju tirdzniecība ir viegli apvienojama ar citām tirgus aktivitātēm. Izaicinājums šādiem uzņēmumiem ir atrast modeli, kas tiem ļauj būt rentabliem un arī nodrošināt pienācīgu peļņu, lai šāds uzņēmums nodrošinātu mājsaimniecībā nepieciešamos ienākumus. Latvijā ir uzņēmumi, kuri ir veiksmīgi padarījuši tēju ražošanu par pašpietiekamu biznesu. Tējas ražošana bieži jāapvieno ar papildus ienākumu gūšanas avotiem un fondu piesaisti. Citi uzņēmēji, kuri nav varējuši ar savvaļas tēju tirdzniecību nodrošināt ģimenei nepieciešamos ienākumus, norāda, ka tieši vēlākie uzņēmuma attīstības soļi ir visizaicinošākie, jo prasa investīcijas tehnoloģijās un jau pieminēto plašo aktivitāšu spektru.\nSecinājumi un ieteikumi\r#\r\rTēju ražošana ir vieglākais veids, kā savvaļas produktu vākšanu pārveidot par veiksmīgu uzņēmumu. Šāda uzņēmuma sekmīgums ir atkarīgs no uzņēmēja spējas veiksmīgi uzrunāt klientu grupas, veiksmīgas tēju sagādes ķēžu pārvaldības un atvērtības jaunām idejām.\nAvoti\r#\r\r Grivins, M. 2021. Are All Foragers the Same? Towards a Classification of Foragers. Sociologia Ruralis. Grivins, M. 2020. Forging by foraging: The role of wild products in shaping new relations with nature. In: Routledge Handbook of Sustainable and Regenerative Food Systems, J. Duncan, M. Carolan and J.S.C. Wiskerke (eds.). 277-288. Grivins, M., Tisenkopfs, T. 2018. Benefitting from the global, protecting the local: The nested markets of wild product trade. Journal of Rural Studies.  "},{"id":37,"href":"/five/docs/chapters/13/","title":"Finansējums","section":"Saturs","content":"Finansējuma loma ilgtspējīgu risinājumu veicināšanā\r#\r\rSituācija\r#\r\rNo uzņēmumiem tiek sagaidīts, ka tie mainīsies līdzi laikam, ieviešot risinājumus, kas efektīvi izmantos modernās tehnoloģijas un būs vērsti uz ilgtspēju. Praksē gan uzņēmumiem var būt grūti atbilst šīm gaidām, jo jaunāko tehnoloģisko risinājumu ieviešana un prakšu maiņa var būt dārga un laikietilpīga un uzņēmumiem var nebūt pieejas līdzekļiem, kas ir nepieciešami pārmaiņu ieviešanai. Finansējuma piesaiste ir viena no nozīmīgākjām problēmām, ar kurām uzņēmumi saskaras, ieviešot uz ilgtspēju vērstas inovācijas, un arī biežākais iemesls, kādēļ uzņēmumi izvēlas neieviest inovācijas. Pētījumi lauksaimniecības jomā savukārt ilustrē, ka tikai nelielai daļai lauksaimnieku ir stabila piekļuve aizdevumiem, kamēr pārējie zemnieki nav spējuši iekļūt finanšu institūciju interešu lokā vai/ un viņiem nav izstrādāti viņu vajadzībām atbilstoši pakalpojumi. Tāpat pētījumi lauksaimniecības jomā rāda, ka atsevišķas lauksaimnieku grupas ir negatīvi noskaņotas pret kredītsaistību uzņemšanos.\nRisinājums\r#\r\rLai nodrošinātu pārmaiņu ieviešanai vajadzīgo finansējumu, ir nepieciešams rīkoties vairākos virzienos. Banku sektors būtu mudināms pārlūkot piedāvāto pakalpojumu klāstu un pārskatīt, līdz kāda veida projektiem finansējums nonāk. Nereti finansējums nonāk līdz nelielam lokam uzņēmumu un automātiski paredz ierobežotu aktivitāšu loku. Vienlaikus, ņemot vērā, ka banku rīcību vada tirgus apsvērumi, nav iemesls cerēt, ka bankas patstāvīgi, bez ārēja pamudinājuma, pārskatīs savas prakses. Šī iemesla dēļ valsts pārvalde var ieviest risinājumus, kuri var mudināt bankas būt atvērtākas pret jauna veida projektiem. Starp šādiem atbalsta mehānismiem var minēt garantijas noteikta veida pārmaiņas veicinošiem projektiem, kas samazinātu banku risku, uzņemoties jaunus projektus. Tāpat pārvalde var investēt tādas atbalsta infrastruktūras izveidē, kas var samazināt pārmaiņu paredzešo inovāciju ieviešanas vai ekspluatācijas izmaksas, kas padarītu šādas inovācijas rentablākas. Galējā gadījumā caur projektiem pārvalde var atbalstīt mērķtiecīgi virzītas pārmaiņas, sedzot daļu no pārmaiņu ieviešanas izmaksām. Īpaša vērība visos gadījumos būtu veltāma uzņēmumiem, kuri nav līdz šim spējuši veiksmīgi piekļūt finansējumam vai kuru izmantotās prakses, piesaistot finansējumu, palielina riskus, kuriem šie uzņēmumi ir eksponēti. Te jānorāda, ka pārvaldei ir arī virkne citu instrumentu, kas ļauj noteiktu inovāciju virzienus padarīt finanšu institūcijām pievilcīgākus (piem., atbalsts apdrošināšanai, veidot fondus, kuri mākslīgi regulē piekļuvi kādiem uzņēmumiem svarīgiem resursiem, vietējās valūtas utt.).\nIesaistītie dalībnieki\r#\r\rUzņēmumi ir šī risinājuma mērķgrupa - uzņēmumiem finansējums ir nepieciešams vēlamo pārmaiņu ieviešanai, un ar savu darbību tie arī ilustrē ar finansējuma piešķiršanu saistītos riskus. Bankas un nebanku kreditētāji var nodrošināt nepieciešamo finansējumu uzņēmumiem. Pārvalde ar dažādiem instrumentiem var būt iesaistīta, nodrošinot uzņēmējiem pieeju finansējumam. Vienlaikus sadarbībā ar zinātniekiem pārvalde var palīdzēt bankām uzlūkot pārmaiņas meklējošus uzņēmumus kā veiksmīgu investīciju objektu. Visbeidzot, lai gan Latvijā ir tikai neliels skaits piemēru (vismaz mums zināmu), arī nevalstiskās organizācijas var meklēt veidus, kā nodrošināt finansējumu uzņēmumiem, kuri tiecas ieviest nevalstiskā sektora atbalstītas vērtības. Piemēram, kopienas var vākt resursus, lai atbalstītu noteiktas iniciatīvas vai kļūt par iniciatīvu akcionāriem.\nResursi\r#\r\rNauda šajā gadījumā ir galvenais resurss. Visi pārējie mehānismi var tikt izmantoti, lai veicinātu piekļuvi šim resursam. Starp šiem veicinošajiem mehānismiem ir nepieciešams minēt tādus, kas samazina riskus vai palielina ieviesto pārmaiņu rentabilitāti. Šajā procesā neapšaubāmi nozīmīgu lomu spēlē politiskā vēlme iesaistīties - regulējums var itin viegli pārvirzīt svaru kausus tajā, kas ir rentabli, un tajā, kas ir riskanti. Kopienu atbalsts arī var būt nozīmīgs resurss.\nRezultāts\r#\r\rRezultāts, veicinot finansējuma pieejamību, var būt dažāds, un galvenais ir kritiski izvērtēt, kurš tieši saņem finansējumu. Bet sekmīgi veicinot finansējuma pieejamību starp inovatīviem uzņēmumiem (vai - ar finansējumu atbalstot pārmaiņas), var iedrošināt uzņēmumus aktīvāk apsvērt iespēju mainīt ierastās prakses.\nSecinājumi un ieteikumi\r#\r\rFinansējums var tikt izmantots, lai pārstrukturētu sagādes ķēdes vai ieviestu citas pārmaiņas. Pārvaldei ir kritiski jāizvērtē instrumenti, kas tai ir pieejami, lai veicinātu pārmaiņas. Gan pētnieki, gan nevalstiskais sektors var ietekmēt fiansējuma plūsmas.\nAvoti\r#\r\r Clapp, J. (2014). Financialization, distance and global food politics, The Journal of Peasant Studies, Vol. 41, No. 5, 797–814, doi.org/10.1080/03066150.2013.875536. SINFO Rīports Grivins, M., Thorsøe, M.H. and D. Maye. (forthcoming). Financial subjectivities in the agricultural sector: a comparative analysis of relations between farmers and banks in Latvia, Denmark and the UK. Journal of Rural Studies.  Piemēri\r#\r\r\r\rLīgumu loma augkopju ekonomiskās noturības veicināšanā \r\r\r"},{"id":38,"href":"/five/docs/chapters/13/13-1/","title":"Līgumu loma augkopju ekonomiskās noturības veicināšanā ","section":"Finansējums","content":"Līgumu loma augkopju ekonomiskās noturības veicināšanā\r#\r\rSituācija\r#\r\rLauksaimniecības uzņēmumu darbībā ir divi centrāi finanšu riski, kas tiešā veidā ietekmē viņu ekonomisko noturību. No vienas puses, lauksaimniekiem ir jāizšķiras izdarīt ilgtermiņa investīcijas (galvenokārt, iegādājoties tehniku), cerot, ka tirgū arī turpmāk būs interese par konkrēto produktu. No otras puses, lauksaimnieku saražoto produktu cenas no sējas līdz ražas novākšanai var nozīmīgi mainīties. Tādēļ pat bez investīciju izdarīšanas lauksaimnieku aprēķini par saimniecības ienākumiem var nepiepildīties. Šos izaicinājumus mazāk izjūt lauksaimnieki, kuri darbojas ar viengadīgiem augiem, kuru galaproduktam ir ilgs uzglabāšanas termiņš (piem., graudaugiem). Ja vien lauksaimniekiem ir pieeja nepieciešamajai infrastruktūrai (kuru izbūvēt gan arī prasa investīcijas), viņi var novāktos produktus uzglabāt, līdz produkta cena atkal ceļas. Tomēr arī šo lauksaimnieku peļņu ietekmē uzglabāšanas izmaksas. Lauksaimniecības noieta tirgus cenu svārstības daudz nozīmīgāk izjūt lauksaimnieki, kuri darbojas ar daudzgadīgiem produktiem ar īsu derīguma termiņu (piem., āboliem). Šie lauksaimnieki ir saistīti ar izvēlēto sektoru ar ierobežotām iespējām mainīt saimniecības ražoto produkciju, bet izdarītās investīcijas stādījumos sāk nest peļņu tikai pēc vairākiem gadiem. Šie lauksaimnieki ir spiesti ātri realizēt produkciju, kamēr tā nav zaudējusi savu vizuālo pievilcību. Lauksaimniekiem ir nepieciešami mehānismi, kas varētu nodrošināt skaidrākas prognozes par cenu, ko ražas novākšanas mirklī viņi varēs saņemt.\nRisinājums\r#\r\rNākotnes līgumi (Futures) paredz, ka lauksaimnieks noslēdz līgumu, vienojoties, ka produkta piegāde un norēķināšanās par pirkumu notiks kādā abām pusēm pieņemamā datumā nākotnē. Vienlaikus par summu un apjomu abas puses vienojas, jau līgumu slēdzot. Piemēram, graudkopji var slēgt pārdošanas līgumu sēšanas laikā par produkciju, kura tiks kulta rudenī, jau sēšanas mirklī prognozējot ražas apjomu un kvalitāti un iegūstot apliecinājumu, par kādu summu viņi šo produkcijas apjomu varēs pārdot. Līgums ietver sodu, ja lauksaimnieks piegādes datumā nespēj nodrošināt apsolīto produkcijas apjomu. Tādējādi abas darījumā iesaistītās puses uzņemas atbildību par riskiem. Lauksaimnieki apņemas nodrošināt noteiktu apjomu noteiktas kvalitātes produkciju, un pircējs apņemas par šo produkciju maksāt noteiktu summu. Lauksaimniekiem, līguma slēgšanas brīdī apvienojoties, ir iespējams palielināt līguma ietvaros pārdoto produkcijas apjomu un pretī iegūt labāku cenu. Šāda pieeja ļauj lauksaimniekiem iegūt apliecinājumu plānotajiem ienākumiem, kas savukārt atvieglo sarunas ar potenciālajiem aizdevējiem, ļaujot lauksaimniekiem piekļūt lētākiem apgrozāmajiem finanšu līdzekļiem, pirms darījums ir veikts. Līguma esamība rada aizdevējam apstiprinājumu, ka lauksaimniekam būs nepieciešamie līdzekļi, lai kredītu atdotu. Lauksaimnieki arī mēdz sadalīt paredzamo ražu, daļu pārdodot, izmantojot nākotnes līgumus, un daļu produkcijas tirgojot pēc novākšanas, cerot, ka ražas novākšanas brīdī vai nedaudz vēlāk būs labāki cenas piedāvājumi.\nIesaistītie dalībnieki\r#\r\rŠādi līgumi pamatā tiek slēgti starp sagādes ķēdes pārstāvjiem - starp lauksaimniekiem un pārstrādātājiem vai vidutājiem. Lai šo formu veiksmīgi izmantotu, lauksaimniekiem ir nepieciešamas padziļinātas zināšanas par saimniekošanas aspektiem, kurus nodrošina zinātne (jāspēj izteikt pamatotas prognozes par ražas apjomu, jāpēs prognozēt par kādu ražas daļu var slēgt nākotnes līgumu utt.).\nResursi\r#\r\rRisinājuma ieviešanai nav nepieciešami specifiski finanšu resursi. Vienlaikus ir nepieciešama labā griba, juridiskas zināšanas un padziļinātas zināšanas par ražošanu, kas var tikt izmantotas, lai prognozētu ražas apjomus.\nRezultāts\r#\r\rNākotnes līgumi mazina lauksaimnieku finansiālo nedrošību. Samazināt neskaidrību ir jo īpaši svarīgi laika periodā, kad ir nepieciešams izdarīt investīcijas, bet skaidrība par saimniecības ienākumiem vēl nav. Pircēju pusē šādi līgumi dod iespēju laicīgi plānot pieejamo izejmateriālu apjomu.\nSecinājumi un ieteikumi\r#\r\rNākotnes līgumu formas var palīdzēt uzlabot lauksaimnieku pozīciju sagādes ķēdē.\n"},{"id":39,"href":"/five/docs/chapters/14/","title":"Tālizpētes dati","section":"Saturs","content":"\u0026hellip;\nPiemēri\r#\r\r\r\rSatelītattēlu izmantošana maza mēroga lauksaimniecības monitorēšanā\r\r\r"},{"id":40,"href":"/five/docs/chapters/14/14-1/","title":"Satelītattēlu izmantošana maza mēroga lauksaimniecības monitorēšanā","section":"Tālizpētes dati","content":"Satelītattēlu izmantošana maza mēroga lauksaimniecības monitorēšanā\r#\r\rKonteksts\r#\r\rMazajām saimniecībām ir nozīmīga loma pārtikas ražošanā, kā arī vides pakalpojumu nodrošināšanā un apdzīvotības un kopienu uzturēšanā lauku teritorijās. Tomēr ir sarežģīti pilnīgi apzināt mazajās saimniecībās audzētās lauksaimniecības kultūras, to platības un ražošanas apjomus. Iemesli tam ir vismazāko saimniecību neiekļaušana oficiālajās statistikas aptaujās un daudzu mazo saimniecību neformālais darbības veids (piemēram, produktu došana bez maksas vai apmaiņā pret pakalpojumu saimniecībā, saimnieciskās darbības nedeklarēšana). Nepilnīgas zināšanas par mazajās saimniecībās saražoto pārtiku un tās daudzumu liedz pilnībā novērtēt to ieguldījumu pārtikas nodrošinājumā un pieņemt labāk pamatotus un informētus lēmumus pārtikas sektorā, piemēram, par vietējo sagādes ķēžu attīstīšanu, tostarp vietējo produktu piegādi pārtikas iepirkumos.\nRisinājums\r#\r\rSatelīta informācijas sistēmas piedāvā jaunas iespējas attīstīt precīzākus attālā izpētē balstītus pētnieciskos rīkus situācijas monitorēšanai lauksaimniecībā. Eiropas Savienības projekts “SALSA: Mazās saimniecības, mazie pārtikas uzņēmumi un ilgtspējīgs pārtikas nodrošinājums” ir izstrādājis metodoloģiju satelītu Sentinel-1 un Sentinel-2 vizuālās informācijas izmantošanai, lai monitorētu maza mēroga lauksaimniecības sistēmas un noteiktu tajās audzētās lauksaimniecības kultūras, to platības un ražošanas apjomus. Metodoloģija paredz satelītinformācijas izmantošanu un kombinēšanu ar lauka izpētes metodēm, lai radītu lauksaimniecības kultūru kartes un iegūtu aprēķinus par mazo saimniecību pienesumu reģionā saražotajā pārtikā. SALSA metodoloģija tika izstrādāta un pārbaudīta, balsoties uz satelītattēlu informāciju un uz lauka ievāktiem datiem par tajos audzētām kultūrām no 21 reģiona Eiropā, tostarp Latvijā - Pierīgā un Latgalē. Lauka dati, kas tālāk tika izmantoti satelītinformācijas apstrādē, tika savākti par 124 lauksaimniecības kultūrām 509 laukos. Ar SALSA metodoloģiju iegūtie rezultāti var būt noderīgi uzraudzības iestādēm un lēmumu pieņēmējiem lauksaimniecības un pārtikas sistēmās. Lai pielietotu metodoloģiju lietotājvērstu rezultātu iegūšanai, nepieciešama piekļuve Sentinel informācijai (brīvpieeja Eiropas Kosmosa aģentūras satelītdatiem: https://scihub.copernicus.eu), satelītattēlu apstrādes rīki un datu analītiķa prasmes.\nRezultāti\r#\r\rSalīdzinot SALSA iegūtos rezultātus ar oficiālo statistiku, tika gūts apstiprinājums par Sentinel attēliem kā precīzu un uzticamu informācijas avotu par lauksaimniecības kultūru platībām kompleksās lauksaimniecības sistēmās. Satelītinformācijas analīze uzrādīja mazo saimniecību saistību ar lauksaimniecības kultūru dažādību reģionos: reģionos ar viszemāko vidējo saimniecību lielumu (0-5 ha) tika konstatēta vislielākā lauksaimniecības kultūru dažādība, kamēr reģionos ar lielāko vidējo saimniecību lielumu (\u0026gt;20ha) bija viszemākā dažādība. Tas norāda, ka reģionos ar augstu mazu saimniecību proporciju ir gan dažādāka lauksaimnieciskā ražošana, gan lielāka saražotās pārtikas dažādība, un tādējādi apliecina mazo saimniecību lomu daudzveidīgas pārtikas nodrošināšanā\nSecinājumi\r#\r\rMetodoloģijas testa rezultāti liecina, ka Sentinel informācija ir drošticama, un tā var būt īpaši noderīga reģionos, kur oficiālā statistika par lauksaimniecības kultūru platībām ir nepilnīga. Vienlaikus satelītinformācija paver jaunas monitorēšanas iespējas lēmumu pieņēmējiem un uzraudzības iestādēm pārtikas sistēmās, jo ļauj izvairīties no smagnējās statistikas datu vākšanas procedūras. Reģionos, kur ir pietiekama statistiskā informācija par mazajām saimniecībām un lauksaimniecības kultūrām, satelītinformāciju var izmantot kvalitatīvas informācijas iegūšanai par mazajām saimniecībām (piemēram, saimniecību izkliede reģionā, lauksaimniecības kultūru audzēšanas areāli u.tml.). Satelītattēlu efektīvai izmantošanai ir nepieciešama lietotāju (lēmumu pieņēmēju, uzraudzības iestāžu) un datu analītiķu sadarbība.\nAvoti\r#\r\r Sérgio Godinho; Nuno Guiomar; Rui Machado; Teresa Pinto Correia; Theodore Tsiligiridis; Katerina Ainali (2019) Methodological report and guidance for the use of SENTINEL-2 data in assessing and monitoring of small farms and crop production. WP2 Estimation of the distribution and production capacity of small farms. www.salsa.uevora.pt/wp-content/uploads/2019/08/D-2.3-Methodological-report-and-guidance-for-the-use-of-SENTINEL-2-data-in-assessing-and-monitoring-of-small-farms-and-crop-production_final160819.pdf Sérgio Godinho; Nuno Guiomar; Rui Machado; Patrícia Lourenço; Theodore Tsiligiridis; Katerina Ainali; Teresa Pinto Correia (2019) Report on the assessment and characterization of small farms distribution and spatial characteristics obtained from SENTINEL-2 data WP2 Estimation of the distribution and production capacity of small farms. www.salsa.uevora.pt/wp-content/uploads/2019/08/D-2.4-Report_April2019_final_version160819.pdf Food and Agriculture Organization (2020) From Space to Farm: Characterization of Small Farms Using Remote Sensing Data. www.fao.org/3/cb3777en/cb3777en.pdf Attēli no Sérgio Godinho; Nuno Guiomar; Rui Machado; Patrícia Lourenço; Theodore Tsiligiridis; Katerina Ainali; Teresa Pinto Correia (2019) Report on the assessment and characterization of small farms distribution and spatial characteristics obtained from SENTINEL-2 data WP2 Estimation of the distribution and production capacity of small farms.  "},{"id":41,"href":"/five/docs/chapters/15/","title":"Lauksaimnieku kooperatīvi","section":"Saturs","content":"Lauksaimnieku kooperatīvi\r#\r\rSituācija\r#\r\rLauksaimnieki ikdienā saskaras ar virkni strukturālu un institucionālu izaicinājumu, piemēram, zema produktu iepirkuma cena, dārga ražošanas tehnika un agroķīmija, grūtības ieineresēt banku piedāvāt lauksaimnieka vajadzībām pielāgotu aizdevumu u.c. Lielās saimniecības var būt pietiekoši ietekmīgs sadarbības partneris aprites ķēdēs, lai ietekmētu augstāk minētos faktorus. Tomēr biežāk atsevišķām saimniecībām pieejamie resursi nav pietiekami, lai ietekmētu sagādes ķēdē dominējošās prakses: lauksaimniekiem nav pietiekoši laika, zināšanu, sociālo tīklu un instrumentu, lai aizstāvētu savas intereses un mainītu sadarbības partneru uzvedību sev labvēlīgākā virzienā. Apvienojoties lielākās grupās - kooperatīvos, lauksaimnieki var iegūt resursus, kuri tiem pietrūkst individuāli. Katrs sedzot tikai daļu no izmaksām, kooperatīva biedri var kopā piesaistīt speciālistus, kas uzkrāj zināšanas, veidot kontaktu tīklus un kompetenti iesaistīties sarunās ar sadarbības partneriem. Kopā tirgojot savu produkciju lauksaimnieki palielina savu nozīmi sagādes ķēdē, palielinot partneru interesi par lauksaimnieku grupu.\nRisinājums\r#\r\rKooperācija tiek uzlūkota kā daudzsološs risinājums praktiski visiem izaicinājumiem, ar ko saskaras lauksaimnieki. Divi sektori, kuri Latvijā visbiežāk tiek pieminēti kooperācjas kontekstā ir piena lopkopība un graudkopība. SUFISA lauksaimnieku aptaujas dati rāda, ka ~44% graudkopju un ~34% piena lopkoju ir kooperatīva biedri, un vidēji ~31,22% no kopējās graudu produkcijas un ~34,87% no kopējās piena produkcijas tiek realizēta caur kooperatīviem. Abos sektoros kooperatīvi visbiežāk pilda lauksaimnieku produkcijas iepirkšanas funkciju: šādu atbildi ir norādījuši ~94% piena lopkopībā un ~84% graudkopībā strādājošie kooperatīvu biedri. Otrā biežāk minētā kooperatīvu biedru (~36% graudkopju un ~37% piena lopkopju) atbilde ir, ka kopperatīvi palīdz lauksaimniekiem vienoties ar pircēju. Retāk kooperatīvu biedri norāda, ka kooperatīvi palīdz izstrādāt līgumus ar produkcijas pircējiem (abos sektoros ~17% respondentu) un nodibināt kontaktus ar pircēju (~12% graudkopju un ~14% piena lopkopju). Starp graudkopjiem ~29% kooperatīvu biedru norāda, ka kooperatīvi sniedz viņiem arī citus pakalpojumus palīdz piekļūt kredītiem, agroķīmijai, nodrošina agronoma konsultācijas, veicina zināšanu apriti, utt. Šie dati ilustrē, ka kooperatīvu nozīmīgākā loma Latvijā ir veidot lauksaimnieka saikni ar tirgu, vienlaikus strādājot pie lauksaimnieka interešu aizstāvības. Pateicoties lielākam produkcijas apjomam, ko ražotāju grupas var pircējam piedāvāt, pircējs par produkciju ir gatavs maksāt augstāku cenu. Praksē piemēri rāda, ka kooperatīvi funkcionē stipri atšķirīgi. Kā ilustrē graudkopju pieredze, kooperatīvi var pildīt daudz nozīmīgāku lomu, piedāvājot saviem biedriem plašāku pakalpojumu klāstu par izdevīgākām cenām. Latvijā vairāki kooperatīvi ir iesaistījušies arī lauksaimniecības produkcijas pārstrādē.\nResursi\r#\r\rKooperatīviem nepieciešamie finanšu resursi ir saistīti ar uzdevumiem, ko kooperējoties lauksaimnieki risina. Piemēram, kopīgi pārstrādājot, uzglabājot vai pārvietojot produkciju, kooperatīvam var būt nepieciešams iegādāties inventāru, kas ļauj minētās funkcijas izpildīt un šajā gaījumā kooperatīvam būs jāpiesaista finansējums. Kooperatīvi var dažādi piesaistīt investīcijas darba uzsākšanai - finansējums var nākt no biedriem, publiskā atbalsta instrumentiem vai investoriem. Vienlaikus kooperatīva funkcionēšanā nozīmīgi ir arī nefinansiāli resursi - Latvijā vairākkārt ir pierādījies, ka koperatīvu veiksme ir atkarīga no biedru attieksmes un gatavības uzņemties ilgtermiņa saistības ar kooperatīvu.\nRezultāts\r#\r\rVeiksmīgi kooperatīvi mazina lauksaimnieku atkarību no citiem sagādes ķēdes dalībniekiem (pārstrādātājiem, tirgotājiem u.c.) un rada iespējas individuālos lauksaimnieka izaicinājumus risināt kopīgi ar zemākiem individuāliem ieguldījumiem. Secinājumi un ieteikumi: Kooperatīvi var tikt izmantoti, lai risinātu virkni dažādu izaicinājumu, ar kuriem lauksaimnieki ikdienā saskaras. Kooperācijas potenciāls ir praktiski neizsmeļams. Kooperatīva vadībā vēlams piesaistīt profesionāļus, kuri paši nav lauksaimnieki.\nAvoti\r#\r\r Grivins, M., Tisenkopfs, T., Adamsone-Fiskovica, A. and Sumane, S. (2019). Latvia National report (WP 2 - Deliverable 2.2). Pieejams te: https://www.sufisa.eu/wp-content/uploads/2018/09/D_2.2-Latvia-National-Report.pdf  "},{"id":42,"href":"/five/docs/autori/aaf/","title":"Anda Ādamsone-Fiskoviča","section":"Autori","content":"Par autoru\r#\r\rRaksti dažādās kategorijās\r#\r\r"},{"id":43,"href":"/five/docs/autori/ek/","title":"Emīls Ķīlis","section":"Autori","content":"Par autoru\r#\r\rRaksti dažādās kategorijās\r#\r\r"},{"id":44,"href":"/five/docs/autori/lc/","title":"Linda Cīrule","section":"Autori","content":"Par autoru\r#\r\rRaksti dažādās kategorijās\r#\r\r"},{"id":45,"href":"/five/docs/autori/mss/","title":"Marija Stefānija Skudra","section":"Autori","content":"Par autoru\r#\r\rRaksti dažādās kategorijās\r#\r\r"},{"id":46,"href":"/five/docs/autori/mg/","title":"Miķelis Grīviņš","section":"Autori","content":"Par autoru\r#\r\rRaksti dažādās kategorijās\r#\r\r"},{"id":47,"href":"/five/docs/autori/ss/","title":"Sandra Šūmane","section":"Autori","content":"Par autoru\r#\r\rRaksti dažādās kategorijās\r#\r\r"},{"id":48,"href":"/five/docs/autori/tt/","title":"Tālis Tisenkopfs","section":"Autori","content":"Par autoru\r#\r\rRaksti dažādās kategorijās\r#\r\r"}]